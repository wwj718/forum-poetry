 堕马集

　　鹧鸪天-四月廿六日凌晨作
　　犹忆东门女若云，花从取次少年身。有情终看西施老，多梦非关小杜真。 全是幻，本无人。梨花开尽许多春。世间女子从兹死，只为今生始有君。

　　四月三日夜思
　　禅山还愿已成家，不问姻缘问杏花。会许佳期今岁有，卿停红烛我停车。

　　三月卅日晨作
　　昨夜蚊攻轰若雷，我如尸臭更何哀。自由轻换秕糠价，蹇偃常逢滟堆。误托芳荃犹不省，枉捐涕泪讵能来。此番重检生涯梦，只有相思尽已灰。

　　三月卅日晨草
　　案边有酒能自饮，花月今霄各争春。都为妇人伤醇酒，不如醇酒替妇人。醉乡欲抱无大被，醉死方成不朽身。前不知醉能驱苦，后不知醉可归真。想某七尺真男子，而今对镜空伤神。刀笔都从夤夜削，文章犹许不染尘。阮生长恸余常有，岂必东山悯细民。从来似酒惟清泪，洒向裙钗犹自珍。

　　三月廿五日午起
　　今朝镜里姿，昨夜风前老。冷漠岂关眉，狰狞何待爪？不堪大醉归，坐看双凫好。悲剧此人生，东司文字巧。

　　三月廿四日凌晨归来风起吹寒有赋
　　独自凭栏惜落花，诗人身世本无家。夜归何待风寒幕，楼暗才知月笼纱。手外南山空又许，意中西子我先嗟。谁教两眼天生泪，洒向连枝冷暮鸦。

　　三月十九日有感
　　看花不语最寻常，秋昼春宵各自伤。寿国由他马前死，玄宗竟是白头郎。古来论罪无萧史，众里寻卿有乐昌。百战情关终未破，双眸剪剪正梳妆。

　　三月十日离京作
　　何事殷勤惜旧香，京师三月本无娘。去燕堪拟兰移室，游晋应知菊有芳。自信悲情工百卷，只无红袖佐千觞。梁园善价沽长赋，好合黄金铸凤凰。

　　鹧鸪天
　　不羡楚王贮细腰，此生脉脉报琼瑶。琼花种灭魂犹在，瑶圃神多宴未逃。 思恹恹，影萧萧。本来今夜是春宵。今春未载前春酒，望断京师第几桥。

　　浣溪纱
　　惜别时光敢惜身，庄生晓梦长精神。向来无悔任天真。 南浦销魂秋几尺，章台系马柳如云。此生妙谛是逢君。

　　二月廿四日三首
　　闹市凄凉君不问，春台回首海生潮。本来应向无人处，洒尽秋涛又一宵。
　　春风吹上小楼台，何事英雄驻马来。寄语多情衣锦辈，相逢不问且催杯。
　　今霄谁是病相如，雪调无弦相见初。别后重逢终己，人生无奈到蘼荼。

　　二月十八日午起作
　　似此晨昏供恨多，衾边书乱摆心魔。相思如阵终谁解，世事犹棋赖我和。依旧秦环惭雪腕，当时齐袖h秋波。终知别后成双老，又别今朝老奈何。

　　蝶恋花
　　沧海曾经君在甬。拚把青春，赌换三生共。谩道深情惟故永，聂郎不复当年勇。 燕子翩翩归画栋。却为前恩，冷落今时宠。长恨人生如晓梦，文章秋水痴情种。

　　相见欢
　　深杯引满春风，又相逢。座上兰花纤指醉颜红。 从此病，应知命，且从容。只是人生无奈五更钟。

　　鹧鸪天-元宵
　　今夜依稀是上元，故园灯火正游仙。新城亦有冲天彩，布被宁无并蒂莲。 思古礼，秉兰。而今芳草自芊芊。可怜未执伊人手，踏得今年似去年。

　　临江仙
　　犹忆共游南市，夜深勇走高桥。茜衫香汗解春霄。迷蒙鹰正举，喧哗海生潮。
　　何意北城重见，飘零未减蛮腰。奈何纤指画心牢。归来全不晚，和泪读离骚。

　　浣溪纱
　　何限沈哀对酒论，今霄勤拭旧啼痕。飞卿偏是眼中珍。 谁道倾城皆史上，可能妖孽是前身。此生害我作诗人。

　　正月十一晨忆游梅树赋得
　　梅林昨夜种春风，吹落梅花祭野虫。花事无常君自了，人间有梦我先通。义山隐约情何解，淮海缠绵句太工。此恨年年正月始，不期今岁肖辰龙。

　　减兰
　　佳期又误，许嫁东风桃李树。痛又何如，能引金刀断腕无？ 可堪重省，往事杨花飞去影。谩说销魂，从此萧郎是路人。

　　破阵子-年事
　　君去荒天寒彻，君还沧海波平。楚泪都抛肠断处，骊阙难翻玉碎声。红花又满城。
　　梅信由他春近，梧音早瘗秋灵。不过鸳鸯蝴蝶派，说甚牵牛织女星。微风燕子轻。

　　深圳中心公园访梅六首
　　岭南无雪我无家，折寄南枝向北斜。独背东风抱香死，来生修得作梅花。
　　本来清瘦不须嗟，遗世芳姿贵有涯。最是东风情意重，百花陈列祭梅花。
　　五出才思胜雪多，漫天宁奈数枝何。不堪摄影唯宜画，一缕香魂自有魔。
　　曾道南朝未有山，梅花坡上此游还。不堪折痛惊卿梦，拈指清香自闭关。
　　昨日牡丹今日梅，西风故故俱无媒。两宫毕竟恩谁重，百载青书一卷灰。 
　　丹青千古颂精神，白雪阳春不朽身。昨日梅花初见我，此生何幸作文人。

　　浪淘沙-节日看牡丹展逢雨
　　春意省花枝，今岁来迟。洛阳颜色古人诗。移向南朝身世改，病我如斯。 犹自冠东司，如此佳期。野寒归处雨丝丝。倘得相拥成梦寐，莫笑他痴。

　　游美有作
　　今生无份自由民，独向西洋渡此身。国有花旗能帝虎，事缘穆传乃逃秦。衣冠盛处贤君在，道德微时夫子贫。我愿长舟输万卷，举家往贺燕王宾。

　　临江仙-岁初夜半有感
　　断续楼前歌远调，人间此际相同。欲将别恨付弦弓。去年花已死，无语对东风。 夜半清氛侵雪腕，知卿独在闺中。羡他星月总相逢。扬州才十里，何处寄飞鸿。

　　二零一一岁末
　　平生何故苦飘零，历历长亭又短亭。隔座西风如换世，谁云沧海是曾经。

　　风入松-十二月二十七日晨广州道上
　　分明昨夜梦飞卿，小语正深情。端阳节气罗裙窄，最堪惜、雪敛香凝。谩问君家去处，只教欹枕聊灯。 而今梦尽寒潭晓，百日吊孤城。年关重压蛾眉锁，怕春早、换了芳名。多少天涯旧侣，桃花笑老书生。

　　采桑子-晨起忆梦中有轮柏
　　别来始有丁香梦，花事寻常。人事寻常，不似寻常总断肠。 此情若许从头理，愿作丁香。宁作丁香，一树丁香自在芳。

　　十二月十八日香港有感
　　昨日风吹水上花，送余别恨去天涯。我随萧草经三月，卿有心猿已数家。沧海无情空许命，巫山又梦且由他。岂堪对面如初见，去岁今宵未破瓜。

　　十二月十一日凌晨作
　　情到中宵枉自多，腰随楚妾任消磨。天涯消息都如茧，月下悲欢总有魔。何惧伤痕丘比特，不消麻沸曼陀罗。明年燕燕归来问，春在梨花第几坡。

　　生查子-燕子
　　曾为解语花，今作相思树。昨日此门前，款款依人去。 颉颃紫影新，寂寞青衣故。春事未靡荼，总被飞卿误。

　　十月七日凌晨作
　　百日悲欢百日非，强将病眼看蔷薇。情僧六世归青海，壮士千秋唱白衣。才尽都因工大赋，戈长应信挽斜晖。那堪别恨如初见，亭外垂杨已十围。

　　自题小像于食物中毒后梅林水库
　　我若成名诗必显，累君千载入传奇。

　　十一月三首
　　世皆白眼对多情，如此人间尽可轻。惟愿今霄能梦魇，好通地狱看来生。
　　谩云向晚尽悲怀，尊意如谜尚可猜。夤夜当衙何足怨，梅花款款过墙来。
　　又上楼台不见卿，曲栏近处怕深情。当时谁唱抛红豆，憔悴天涯一老生。

　　十一月六日晨起赋得
　　犹梦间关入藏边，天涯回望燕翩翩。自将刺配三千里，难续前盟一万年。花种优昙须殉命，鱼传尺素且由天。茂陵别后长卿老，也取千金买旧篇。

　　察隅往林芝路上二首
　　雪岭苍穹共万秋，我来独立望神州。人已天涯仍陌路，事缘当日猛回头。穷途恸哭终何补，昨夜长星各自流。多少昆山埋玉客，一g香冢去归休。
　　独望冰川自拊膺，无穷天地可怜卿。大江南去东何远，怪鸟分飞各有情。桃林此季余枯木，幽谷今宵数列星。且倚青牛看织女，伯牙琴续总难成。

　　十月十九日感事
　　病倚疏窗对小园，靡荼花事可怜天。才知昨夜长开眼，为证今朝已了缘。秋日原多抱香死，如来未写两全篇。人生且自从容老，毕竟轻狂曾少年。

　　悲怀三首
　　明镜空嗟湛有神，可怜明日老诗人。如雷往事今犹热，似虎骚情换已新。文字都因刀笔误，交情独与女人亲。今宵聚得精魂在，痛放深哀满绣巾。
　　哀乐中年气转和，偶从花月感心魔。情怀旧雨诗难写，妾有朝云夜可磨。宿醉头颅迷晓梦，当年风雪渡黄河。此心不共秋霜老，缓叩残杯发浩歌。 
　　夜夜孤灯占小楼，凉轩寂寞锁清幽。来生太晚缘难借，心事成灰舞更柔。愿作莲花开两朵，谩如萧草隔三秋。花前尔汝灯前泪，不恨相思恨白头。

　　蝶恋花（近日情事写真）
　　曾道多情催老态，近日情多，何事青春再。惹得红霞飞两对，明珠还尽佳人在。 花到靡荼颜色改。情转深时，反被深情害。只恐当年今后爱，与卿皆是深如海。

　　换巢鸾凤
　　昨日今朝，似人间天上，海底云霄。相逢花一季，别去浪千淘。平生涕泪此间抛。想君亦能，同磨细腰。从头算，剩几许、意中怀抱。 痴了。侵梦晓。闻燕听莺，从此全非好。独锁高楼，苟存冰卧，任他天涯芳草。会许传奇出伊吾，再如初见重年少。斯何时，愿卿卿，珍重窈窕。

　　清词三首
　　已无尺土葬相思，自立丰碑镌诔辞。若问中宵孰情重，从来涕泗属男儿。
　　多泪任公空好辩，放才皙子善长歌。相逢莫问苍生事，为我多情写奈何。
　　洵美蝴蝶始醉花，半生摇曳尽空夸。可怜明日花飞去，留得斑纹数自嗟。

　　七夕后七天有感
　　幽径芳池漱碧寒，锦鳞三五自由观。无梅南市春难寄，有梦今宵剑可弹。怕冻芍榭斩视辏衔杯负气且加餐。人间若许分身法，会许冰山开玉兰。

　　御街行（自题近事）
　　一日三秋谁之句。百代已、情如故。今朝我亦历三秋，相见时、偏无语。朝花如染，斜阳如海，一夜风吹树。 相逢明日知何处。风又到、情如絮。多情自是浑无奈，送燕子、春天去。瓶梅瘦减，啼痕冷尽，明日朝还暮。