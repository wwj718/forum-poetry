鲛绡集
　　我有真珠绡，缫之鲛人泪。而今尚莹然，他年终如晦。 
　　

 

　　春日寄人
　　1
　　明日谁依碧窗侧，水犀梳掌杏花簪。知君是爱长安瓦，夜半春烟淡淡斟。
　　2
　　帘下珍珠雨线牵，一年才到好花天。春冰未化停红鲤，有我深情写素笺。
　　3
　　年来柳絮又茫茫，一脉相思笔底藏。我寄荼蘼花事尾，若伤春去有春觞。
　　4
　　愿于人海眼波逢，佛下谁求五百冬。相识廉纤杏花雨，各撑萍伞寄浮踪。

　　

　　春天几个
　　1
　　烟淘春色雨淘花，接着红梅是白茶。谁见碧桃生那夜？撑过油伞女儿家。
　　2
　　好用红绳结发丝，春深也惹眼波痴。是因泼瓦潇湘雨，淡了山川与竹枝。
　　3
　　江南又到看花初，花事未如人事疏。多谢多情延胡索①，斜过深夜一枝朱。
　　①这几首是生日那晚写的。延胡索是我的生日花。恰好以前用的花平仄错了，就改成它吧，虽然似乎是奇怪的花名，而且蓝紫色的比红色的要常见。。。

　　

　　有感
　　流年黑发枕边萦，潮水清江转玉衡。一夜相思如露冷，明朝典与卖花声。

　　

　　黄莺
　　早春情味在流莺，宛转千山避人行。身逐飞花浮水上，心随细雨共晶莹。

　　

　　春风
　　春风一字求不得，惟见陌上花事已倾国。春风不欲我知晓，我对春风有一段相思犹未了。未了恰如春江水，未了还如桃花霈。恻恻春生尽霏微，绵绵春死尽芳菲。春风宛转未成灰，我今不住人间帏，纠缠直似狐与鬼。佛言万千有慈悲，鬼言万千知为谁？风裳水佩雨徘徊，花灯桃面照劫灰。杳无踪迹成千古，江筏犹有旧歌吹，烟深不见万山回。

　　

　　相思
　　昔日朱门侧，曾种红豆子。远芳萋以绿，惟见相思死。将谓何葬之，上有桐花紫。桐花紫，桐花黄，桐花落在谁衣裳？衣上双鸳鸯。薄言花相似，莫若终如此。

　　

　　惜花
　　惜花八九月，高烛照如霜。盈盈掌上舞，簌簌落灯旁。来亦莫相失，去亦莫相忘。

　　

　　荷叶杯
　　一
　　暗滋榴花红弱，春著，一肩烟。顾他青袂只风握，寥落，是江南。
　　二
　　蓦一凝神回顾，花暮，两无言。不知如此便相遇，无数，末春天。

　　

　　相见欢
　　一
　　呵烟湿了春灯，若光蒸。人影昏明珠梦到三更。未一语，频添箸，屡布羹。怔到无言微笑泪如星。
　　二
　　霏微淡了春天，伞如莲。寂寞谁人玉骨在清寒。忽怅惘，一深望，不能言。同看花开一夜静流年。

　　

　　南乡子
　　拟南唐女子
　　一
　　翠樾碧光漫，沉水屏旁浮枕眠。昨夜雨珠停也未，衾单，梦著清寒帐著莲。　　新种绿田田，新衣桃红菡萏边。对着榴花春叠夏，眸前，落落开开多少年。
　　二
　　执手与君偕，碧做连环翠做钗。雨湿春凉香漠漠，书斋，读遍吴歌托玉腮。　一样旧秦淮，一样花明月里埋。一样澄心堪着笔，谁裁，写尽当时到后来。

　　

　　喝火令
　　越人歌
　　往事经年后，当时脉脉多。梦吹千里落花坡。偶尔烟江深夜，也唱少年歌。　　此刻终垂首，曾经望着他。晚凉波静浆摇荷。那日春天，那日我经过，那日许谁眸子，一过一生么？

　　

　　满庭芳・礼物
　　1、
　　灯火清明，琉璃光透，街心花朵香尘。玫瑰当日，簪做鬓边春。二月经过十四，繁华事、依旧缤纷。忽然问：“喜欢什么？”眉眼俱殷殷。　　丝巾。纯白处，芬芳印著，长睫微薰。笑纵无唇色，应有牙纹。多少生涯冷暖，不敢忘，一臂温存。深相看，忍能相啮，腕底淡红痕？
　　2、
　　答子琼瑶，感君芳实，一握纤手如霜。目光怅怅，抚上眼眉旁。只合深情似此，最缱绻，也最凄怆。渐风起，春寒吹晚，簌簌绿纱窗。　　虫凉。旋扑处，霏微雨浅，拂乱灯黄。合手掌干暖，心脉苍茫。不绕红丝指骨，我求这，温度深藏。燃城市，微光豆蔻，从此不彷徨。

　　

　　扬州慢・尾生
　　风镌烟波，云涂烟水，倾江渺窈青坟。若来时衫子，湿一袂珠痕。抱半柱生凉黑夜，温柔携涨，心事如春。说今生、慧也兼人，痴也兼人。　　潮声静了，似心声，默默无闻。到相顾无人，相望无语，空剩眼神。谁写庄生晓梦，谁还道、那日招魂。有良宵吹雨，夜来浩荡红莼。　　

　　扬州慢・假发
　　谁绾青绡，谁簪碧玉，谁梳脉脉心思。到眉尖暗淡，有婉转成丝。借去了，三千业障，一生沉默，不续前期。细缠绵，缕缕相嵌，垂下低低。　　当时往事，过多年、何处传奇。想年少朱绳，淡红蝴蝶，穿结自伊。多少指尖温暖，如今是，都做低回。尽芳华世世，与谁盈手成灰？
　　
    木兰花慢・怀人
　　生蒹葭昨夜，水湄里，碧萍凉。寄如此人生，如斯好梦，苇叶青霜。泱泱。个人凝伫，望华衣隔水在沧浪。风裳相关梦草，露衫拂了幽黄。　　思量。若慕若伤。琴调短，绿鬓长。把西陆秋蝉，东山暗雨，唱入苍茫。深藏，那年赠我，是凄然一束野红蔷。回首秋风大泽，曾经有梦余芗。

　　

　　摸鱼儿・给小眉
　　者春灯、漫过春雨，溟蒙栀子花气。我撑青伞江南路，谁在落花天里？簪色碧，镯花乱，叮咚环佩春衫翠。低低故事，净言慧言痴，相思女儿，都在淡红纸。　　阿谁寄，如水西洲莲子。三生三愿三誓。开开谢谢多年后，眸底眷然如此。鸦色碎，眉色浅，错君腕下青葱岁。喁喁耳际，有一夜霏微，倾城万籁，天地正如祭。

　　

　　沁园春・听青花瓷
　　衫子绯红，镯子羊脂，鞋子青花。隔桥生泥碧，伞生烟屑，山生梦魇，水生风纱。静女城隅，丁香巷陌，有我当年缓缓嗟。擦肩处，顾青丝微蹭，浅笑“妨吗？”　　江南十万人家。在明月桥在红药崖？写桃笺鱼信，藏之如讳，非谓情也？是谓情耶？薄酒微狂，层楼夜夜，销尽天真到有邪。燃灯盏，望星潮星海，起落天涯。

　　

　　暗香・咏凤凰花
　　衬羲和颊，缀望舒髻上，垂胭脂绂。二十八星，一角南天涅鹘。宇宙无垠纪事，谁那日，新生夏末？是哪日，瘗去风流？徒梦绛朱屑。　　蝴蝶，深红彻。有灼灼光明，尽焚青钺。不歌佛偈，自是天生合传说。浩漫洪荒退去，有晓梦陆离曾曰：惜楚楚，邀怒放，做凤皇别。　　

　

　　暗香・雪
　　远天谁认？有天鹅绒羽，飘然混沌。不是传奇，不是传奇也遗恨。曾是天空泪水，溟漠里，花开如汛。别春后，又到春前，不是那一瞬。　　凉吻。幻于蜃。把一世沧田，温柔铭印。平行黑夜，纯白年华似无尽。说道天涯不远，只是这，生涯已近。在手掌，应有泪，你如相问。

　　

　　南歌子・为红衣寿
　　秋夜生玉树，思君在秣陵。红衣绣了淡红樱。教着春风不许弃娉婷。　　欲撷相思子，便传鲤鱼青。佛前求盏夜灯明。为祝生涯此后只温馨。

　　

　　南歌子 2月14
　　倚调制新词，央着春风不许吹。吹就吹侬衣与发，知谁？费我心思自抱回？　　一束血琉璃，相思相望五六枝。认得当年缘不解，玫瑰，珍重芳华到劫灰

　　

　　金缕曲・弘冀
　　辜负人间久。忆曾经、抱寒心事，青衣垂手。回梦回神回眸处，唯点灯黄如豆。燃今昔、几多时候。除却风烛无念我，便无言冷眼能依旧？一水过，江南否？　　前言亦谶如相守。似这般，强极则辱，情深不寿。是有心丝丝成素，谁结谁缠谁扣。眉蹙处、眷然写就。不觉露滋尘衫白，痴绝时满岸红花覆。归去去，三生后。

　　

　　金缕曲・夜读定庵集
　　若我能相赎，算应该、佛灯穗冷，莲经箴秃。百种思量求不得，剩把生涯自祝。龟火上、前身再卜。星老光颓还入梦，落迷花十亿听前夙。恍失处，惚低诉。　　师起雨如魁哭。有狂慧、灵河夜涌、珠潮来续。浩荡三千玻璃水，一滴生愁万斛。不寐处、吹潇湘竹。劫火尽销尘风去，但此心世世谁能肃。拔百辟，敲金玉。

　　

　　金缕曲・次韵月怀玉也赋白狐
　　哪有桃花陌？漫如潮、点朱绛唇，旋飞旋落。沾上冰丝胭脂色，黛睫挑开春幄。借妖月、照霜火貌。仙子人言重又到，有玉桥千次生红萼。只幻了，罗浮阁。　　深情拟做疏狂著。把爱恨、一嗔一笑，欲迎还却。然得回眸青眼顾，珠梦琳琅谁觉。金剑做、金绳束缚。九尾似侬猾狡绝，但胆肝一种难他托。我不负，今生诺。

　　

　　金缕曲・竹书纪年
　　执手冰花霈。写千年，软红浩漫，情生情死。一管青苍八万劫，来日更有相似。今逢子、殊酣气味。花葬莫如花色老，有落花天下好花醴。女儿酒，英雄事。　　此中击缶提头志，更兼有，红帔白马，玉剑古碧。更种春心春初长，明月美人一醉。醒来后，蠹书之辈。为子写三千竹简，简简留芳翠于三指。我不忍，春先死。

　　

　　金缕曲・金鎏影
　　说堕者如是：似痴儿，所生无地，所生何炽。记得相逢天幕色，记得衣衫淡紫，还记得、惘然彼此。罪我轮回千劫去，说幸耶不幸如何矣？未点过，朱砂痣。　　薄凉或者真无泪。也或者，伤心之谓，忌之如讳。许多喧嚣蘧然散，一殿殷红花事。不能道，者般滋味。若有华年重来过，若依然、遇见当时你。我不说，我名字。
　　

　　紫荆衣
　　又是花发紫。两三枝，故人何见，故人何识？刀刃冰凉江湖后，足矣一招生死。曾把酒、  酩酊同醉……知己之词唯子尔！过流光一刹终成祭。我错过，那些你。　　万千言语谁能拟。就两清，你你我我，怨嗔欢喜。不枉曾于三千界，狭路相逢彼此。看满眼，紫晶东逝。恍惚那年花开晚，递一枝、金色纷然至。我珍惜，那些你。

　　

　　蝶恋花・对我而言的小眉体
　　我有凄迷无可已，吹度西洲，未许参如是。借子空花洇我纸，从今传说江南事。　　听久谁家新调里，不管他年，蝶逝和珠逝。一任泽兰无限紫，年年春岸生如此。

　　

　　水龙吟・水晶念珠
　　安然臂底空明，此身应趺莲花坐。结光采月，凝珠和露，成圆借火。曾看拈花，曾听如是，曾参因果。忘前生那夜，碧波浩淼，谁垂下，琉璃颗。　　如泪生涯如堕，映人间，喜悲如我。版鱼清响，铎铃暗唱，梵音轻和。怎奈情怀，心经诵遍，依然成叵。便江湖一去，红尘结腕，可如偿么？

　　

　　洞仙歌・彼岸花兼咏云焕
　　胭脂开彻，有清香娓娓。六合八荒暗传说。说寒芜，灵火明灭天风，三劫起、谪下仙乡一岁。　　朱砂频色点，碧玉无端，花叶今生思量外。何处遣温柔，燃尽心光，青坟下，深红如睡。是坐命前身属天垣，北斗第七星，死生成魅。

　　

　　渔家傲・蚕
　　落去玉壶心下物，绿箩一夜桃花雪。未谢青青堆满箧，惟讷讷，伤无楚楚如蝴蝶。　　吐尽千丝成白发，为君结做长生结。一过春风谁诀别，春风末，温柔尚有罗衣贴。

　　

　　虞美人・雨夜
　　焚春合在深春里，好祭桃花死。街灯笼上水云罗，万古同听一夜镇魂歌。　　歌吹哭老珠尘鬼，泪涨江南水。人间无处可安排，且与春声寒到古秦淮。

　　

　　只是游戏
　　1上吊
　　赠我相思蛇，啮我还温婉。隐约凉花冷月缠，似那婚纱软。
　　非我是情痴，此毒无人遣。十丈绯红白素间，执手烟花散。
　　

　　2割腕
　　今作腕边红，昔是指间线。温度还如那一年，相看人无限。
　　珠泪不能串，绛泪谁能绾？人世如无可惜之，求你常相念。

　　

　　洞仙歌
　　玉琮红线，绾青丝无数。和梦沾来月如絮。有三千，白发秋水铜花，飘扬起、一对天堂飞羽。　　流年轻看老。暮暮朝朝，若是能成刹时去。把镌刻眉边，缕缕华纹，都换了、无常心绪。又只恐、他年再相逢，却黯淡鬓丝，不敢相遇。

　　

　　点绛唇・圣诞夜
　　麋鹿花纹，玻璃纸裁平安夜。雨河灯泽，果冻蓝天色。缎带烟花，礼物君曾拆？城市北，有人思索，今夜能来得？

　　

　　南乡子　　
　　1宋人玻璃器中折枝牡丹
　　猜意若侬何？浅笑依依互昵摩。红晕微洇明月里，清涡，一枝娇欹碧玉阿。　　　　解语若君何？风过青衫瞥着他。惆怅小园春暮里，偷呵，是为新愁木笔么？
　　2俏色玻璃贴花嵌银口碗
　　花绕水银涡，忆昔南塘采小荷。桨影流光翻一梦，经过，不是当年碧玉歌。       　　脉脉转情多，昨日相思手自磨。暖绿如丝红杏子，春窝，归得杜鹃斜照么？

　　

　　听歌两个
　　1 昭君怨 El Llanto de las Sirenas
　　弯臂清寒初暖，合腕红莲层挽。梦入浅星河，逐明螺。　　三万玻璃浩瀚，人在珠光彼岸。千绮绕眸波，魇如歌。
　　2淡黄柳
　　Es Ist Ein Schnee Gefallen
　　灯光入药，窗似银花勺，聊慰旅人和鹳雀，午夜微疼寂寞，深白歌声只轮廓。　　不能却。凭他一天著。薄或厚，拂还落。是冰凉也学温柔着。炉壁一人，扶肩双手，焰火寒荒扑朔。

　　

　　河传?红芍药
　　大野，烟谢，水汤汤。扬彼红兮微凉，落彼香兮静而长。未央，淡青衫下藏。　　有子之魂溱之泽，洧之陌，千载招不得。雨如尘，风如尘，斯人，隔枝婪尾春。

　　

　　暗香
　　垮掉的魏晋风流
　　已都疲惫，像街边老鼠，和深蓝海。曾经惊骇，鲜血吗啡与酒盖。之后全都不再，之后有，万千青睐。好传说，白帛垂，后世墨绳外。　　存在：或相爱。或一起死亡，或无期待。开花姿态，静候凋零之姿态。末路悲哀都是，各自有，各人奇怪。请记我，崇拜我，这般慷慨。

