2012木石集（待夏集）平【议精】杜随云：三岁心成木，十年木成石。抚之有深痕，未忍幽潭掷。
==================================================================
风流子
还趁桨声入暮，怕见水痕鸳侣。荷叶渡，采菱洲，一似小苹归处。
人去，风住，落了江花无数。

巫山一段云
乐事分明少，愁怀何必多。无聊最是雨婆娑，淡了竹与荷。 
检点年时记忆，恰值江南消息。有人打桨有人歌，隔岸刈青禾。

临江仙
叹我深居如卧病，帘儿镇日闲支。清明对酒不相思。看花无限好，听雨有时痴。
极目春堤杨柳外，爱它浅草参差。寻春几个去迟迟。青山何处是，竟与故人违。

庆宣和
荷叶翻翻欲上船，水影微澜。著雨春衣试轻寒。弃伞，弃伞。

相见欢
远山淡了春晖，久相违。 此去清溪十里野蔷薇。 
江草烂，荷成伞，刺生莓。 又趁杜鹃花下雨声回。

菩萨蛮.咏白莲花与归梦
繁花过眼春过巷，水痕依旧苔痕涨。 残月在檐牙，照人青鬓斜。 
一窗幽梦醒，帘影吹难定。 水上是伊谁，夜深何不归。 

清平乐
流光淡薄，翠色生犹弱。吹落桐花香漠漠，满地春烟沉着。
一阶踏紫成泥，十年流水西溪。斗草约春三月，白衣青鬓当时。 

何满子。欲寄未寄
流水汤汤岁月，春风草草河山。携酒踏青人自去，休将好梦摧残。有种倾城颜色，几番落在眉间。
梦里佳期有限，人前呓语无关。纸上能成终不是，与君一字都难。雨后见花清冷，花应见我阑珊。 

阮郎归
春风草树正微凉，君乡是我乡。清欢不比去年长，输它几度狂。
桐花紫，燕泥黄。云荒更雨荒。拟将惆怅问斜阳，苔痕满院墙。

卜算子
蝉翼对斜阳，树影怜人卧。梦Y时闻屐齿声，枳壳花都落。
谁也未曾来，只是思无那。庭院深深不避秋，仍被风吹过。

鹊踏枝。无那韶光4首
无那韶光容易别，月夜清歌，花梦谁先觉。春草池塘生翠沫，一川烟雨黄梅节。
墙外蔷薇红欲热，双燕何堪，对语无休歇。荡荡荷风吹柳叶，嫁人天气何清绝。
。
2
无那韶光容易度，斜向窗前，听取行人语。不愿问花春自去，小资情调知谁与。
酒渴思冰身不许，席枕微凉，久读花间句。次第鸡鸣天欲暮，卖花女子归何处。
。
3
无那韶光容易老，到底情深，须被无情恼。细雨梳花空未了，清新旧梦余多少。
特地留它皆草草，翠沫零星，梦里生春沼。终有罗衣青不到，桃然一片云天晓。
。
4
无那韶光容易死，坠树明珠，照眼光如炽。镇日蒙窗梅雨气，细闻不似花香味。
久识红楼歌舞地，一例繁华，争解清新意。翡翠年华惊去水，看它零落终如是。 

木笪.情人节填
水边双翅羽，维此添思绪，草色依然无觅处。枯池生藓迹，也无些许。
对春难叙，何似人前语。瓦灶盆泥谁种取，阶前吹又住，几片闲风雨。 

临江仙.次韵白衣青衿
莫道闲庭秋月好，有时兑酒成伤。已然无梦到仿徨。西风吹白露，遗响入微茫。
着意温柔今见骨，何期话到潇湘。动人天气不盈窗。青山青釉瓦，春雨复春阳。

忆江南
江南好，风景旧曾谙。水上归来双燕子，楼前扑落翠罗衫。好梦在江南。
江南忆，最忆是青春。记得小池观柳絮，何如雨巷卖香椿。别后不曾闻。
江南好，最好是姑苏。闻说浣纱人似玉，可怜打马客非余。对此一嗟吁。

浣溪沙.水乡冬词
山种山茶水种莲，泥蛙无梦客无眠。双双白鹭晚归田。 
泽国蒹葭生藓迹，雪余天色一帘纤。怜人何必是春天。 

几年前一首小词，却更符合现下的心境，于是找来小改一下
南乡子。
择句觅秋魂，消遣而今有旧文。但坐寒阶听雨落，轻吟，小院无人可上心。
青石满苔痕，如是情怀失浅深。欲辨初心都忘了，休寻，点滴晶莹却不真。

落落出嫁，拟清平乐一首以贺
韶光正好，薄露生阶草。砌下鸣蛩声未了，一说天荒岁老。 

新秋月到中庭，清辉蓄满银瓶。为祷斯人福慧，明宵放做流星。

南歌子
砌下余春草，篱中生刺薹。雨声涨到第三阶，只恐芭蕉一夜入窗台。
久旷清明约，将成襟上埃。满河蛙鼓莫相猜，道是青萍碎了故人来。

以前的清平乐3首，改改
藤阴满地，拟作浮生戏。百岁生涯花四季，顷刻被风吹起。
蔷薇褪下墙头，小窗乍掩清秋。是处皆寻不见，安然闭入深眸。 
.
廊桥水院，风物依稀见。画阁酒亭今寻遍，不似当时缱绻。
花开岁岁相同，当时未必曾逢。或许前年一梦，有人做到今冬。
. 
眉间心上，有物无名状。四起华灯吹愈涨，不碍车声荡漾。
何妨去驻随风，他年或许相逢。朔北梅花正好，江南草树葱茏。

前年19岁生日的2首
1、昭君怨.生在秋天
宛若晓寒吹起，是雨非花天气。小院不禁风，叶飘红。
多谢桂香十里，不计晚秋身世。多谢老庭梧，旧清孤。 
2.
窗上一盆菊，秋来发几枝。我自窗前过，看花犹未迟。 

竹枝
春来无计避春思，滩上一篙去未知。木叶歌成人待老，垂杨叶小不禁吹。
春江草树碧葱茏，短袂轻当翡翠风。船入烟深云起处，忽疑水下有龙宫。
雾山隐隐采茶人，竹笠青衫无限春。摘得新茶煎做雨，为君一洗客衣尘。
桐子花开不避人，他山争似此山亲。侬家旧在槐中住，君若寻时须及春。 
================================================================================
乡间几首
燕子谁家款款飞，绿烟深里荷锄归。刈余垄草新烧得，只欠明朝细雨肥。
.
水田漠漠蓄轻寒，过客春衣单复单。四面篝烟人不暖，山花彷佛隔帘看。
.
啄泥燕子独归迟，零落黄昏香满篱。一寨鸡声啼未已，痴儿好梦渐支离。
.
桃李凄迷莺不啼，几番大雨落春泥。连宵野水清寒响，去岁烹鱼下酉溪。

改写绝句与雪丫
闲却轻愁客梦昏，菊天十月淡无垠。秋光未足称佳丽，欲索新诗读闭门。

拟物一首
纸上如临记忆真，斯人笔迹太温存。宁教尘满不轻读，恐把折痕成裂痕。

端午
烟波望久奈相随，又是一年潮涨时。慈父应知行不易，也无片语问归期。
。。
同事自沪回渝，带粽子数枚与我
初识繁华岂易居，人前歌罢食无鱼。江南滋味虽言好，比似渝州略不如。 
0 0 
萧条五月忽如秋，沉寂山光不满楼。墙脚已无春雨迹，人间尚有莫名愁。
0 
明信片
消磨才命两无存，心石三年久不温。初得君书怯犹读，旧时天气欲黄昏。
瘦
譬如春草渐荒芜，对此谁能不叹吁。衣带何堪再三剪，故人只道是清癯。
与人
别去潇湘自在身，闻君得遇眼前人。何当一会春江上，慢火烹鱼与细论。 
贺寿
欲穷故梦是何年，昨日放归双纸鸢。老去一年江畔月，清辉独照莫愁眠。
. 
接同学电话
壮语经年无复谈，新从梦里过江南。少年芳事休言好，未到中年已不堪。
.
无感
已无双燕语呢喃，斜日青阴到井岩。酒醒人依檐下宿，寒花恻恻落春衫。

寄少司命21岁
清音好在不曾鸣，廿一番春俱已成。各老他年知甚处，对人长忆旧知名。

入山寻枇杷，青涩不能食，或言闰四月，人间春犹未去也
红花泣落野人衣，碧树萋萋蕨叶肥。山雨流连兼闰月，春深不肯等闲归。
。
停电
何人酒渴凿春冰，使我幽心静不能。明月相知来斗室，当年借取读书灯。

改旧绝句几首
咏梅
底事今年开愈疏，伊人梦起事皆虚。想君应是有深恨，不与林郎一处居。
无题
除却销魂即是痴，岂无一物证当时。别来更较从前瘦，小病多年已自知。 
我的那些花
重来旧日老墙邻，再觅君时无处询。料被群儿轻折去，春风久负种花人。
网间（出律）
网间岁月似飞梭，少年少年奈若何。细判囊中失意句，怀人孰与怀家多？ 

中元拟寄
自君之出矣，丛篱日以疏。苔深园已废，蟋雀满庭除。
自君之出矣，襟尘日以深。有时看飞鸟，清思返故林。
自君之出矣，欢愁日以失。我已不能言，当时犹栗栗。

雨中随笔两首
1
归来檐下宿，雨山澹且鲜。摘花无处著，零落在阶前。
2
看花无限好，听雨有时痴。行人入幽巷，流水亦何其。

七夕
明明枝头月，知它桥上逢。良夜有如此，请看市灯红。 
。
代人再写蒲公英
暂为园中客，翻成四海身。我亦飘零去，不敢约来春。

三首
故乡风物好，遥怜春草晖。春草此亦有，不肯上人衣。
.
风吹头上白，拟做旧芳菲。岂不爱春色，年年戴雪归。
.
双燕自南来，告我春行迹。言春在君家，钗裙如水碧。

拟古七章
1
春风今日去，弃我在蒿莱。玉容终零落，佳宾无复来。
2
浮云增暮色，斯人独未归。采芹不盈把，能当三日饥。 
3
枯桑无叶落，病鸟少悲鸣。长歌忧断续，足成短歌行。 
4
暝色升林表，众鸟四飞鸣。天凉恐欲雨，劝君罢远行。 
5
伐薪北山坳，山深草木嘉。结束出林翳，悠然见晚霞。
6
朝行逢夜露，遮莫沾我衣。罗绮一时美，斯人久不归。
7
昭昭清夜月，皎皎临独居。忧人不能寐，沉吟到关雎。

于菊斋戏作香港13万人合唱海阔天空
1
雏乌之鸣，戾止其窠。嗟彼群氓，振臂以歌。钟鼓之音，响骇众阿。王于兴师，勿用矛戈。
2
独夫之怒，干戚交鸣。万人之哀，上造天闳。神荃不昧，王命弗行。
3
斯文有恙，舜世无常。吁嗟公子，胡为乎伤。鸠翔于野，鸡鸣在堂。芳华自照，终为尘扬。日月之行，薄言有光。在山采薪，去山采棠。彼君有酒，载歌以尝。
4
岁无常夏，人无常忧。嘉宾即得，与之悠游。驾言广觌，物命沉浮。德观古人，妙造宜留。

戏作园圃歌
将趁春风刊旧圃，篱以荆棘灌以雨。篱内之土肥且厚，我看最好栽红豆。红豆虽好不需多，采得几枝与旧友。篱角之地略瘦些，阿母劝我种黄瓜。正好此间无瓜杖，便引瓜藤上篱笆。今后耕耘须碌碌，看它看花待它熟。熟时盛以水晶盘，可以美容兼果腹。还有篱外青石麓，当年本欲种些竹。已多杂草除不尽，留它几处兑秋菊。
