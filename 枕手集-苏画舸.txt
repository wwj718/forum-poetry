枕手集（2006?8―2008?7）
有点唏嘘。学诗和混论坛已经近两年了。 
如果青春关于一个人，我的季节，青青的。 
                                 ――题记 

五月十二日夜  
唯许相逢轻笑语，那年怀抱记犹真。慕君眼底藏清月，一角楼弯看到晨。 
君于帘底曾言我，月是君心一瓣真。为记当时明月语，至今怕做卷帘人。 
凉薄从知造化身，由来多劫是情真。今宵枕手灯前事，那夜秋千架畔人。 

翻高中旧照,不觉三年矣,伤之  
木槿花前那岁人，清眉朗目见天真。当时只道寻常事，万水千山一转身。 
眉痕浅浅秋江水，笑靥开如四月天。揽镜眉弯仍似旧，只无笑靥若从前。 

黄叶 
友尝曰：“一口气不来，往何处安身？”另，我有网名“叶落秋窗” 
眉痕细浅捧额黄，始向秋风认晚妆。为我今生勤保重，相逢或可在秋窗。 

是夜与友话 
怕说人前缘字浅，与君相对两沉吟。今宵偶拾从前事，一夜西风到我襟。 
白露清宵不寐人，梅花瘦似看花身。怜君际此风雪夜，须记江南已及春。 

堤前枯荷  
几回翻此青罗带，飞作幽香尽入诗。褪尽红衣莲子见，如今寂寞挽相思。 
掬落琼珠和雨听，苎萝村里见娉婷。秋风不到莲心事，谁惜江南老黛青? 

灵隐寺内 
山风未到鬓先凉，冷雨何堪袭薄裳？怜我佛前深一跪，捻香犹转九回肠。 
敛眸合掌深深跪，祈我莲花一瓣身。已信痴儿多厚福，如今悔做读书人。 

冷雨 
瑟瑟长街桐叶路，当时一步一萧然。回眸子亦风前立，只伞犹然护半肩。 

感怀 
当时笑许看花天，风雨如今不记年。清月唯从樽底盼，秋风只向荻花旋。 

戏 
台上胭脂台下影，收君粉墨累多情。人间我亦同掀袂，留待他人笑几声。 

人 
片言或可定乾坤，只手犹能拭泪痕。莫笑君前勾画少，浮生撇捺最消魂。 

眠 
柳影参差掩小河，弯弯新月枕清波。谁家断续摇篮曲，又被虫声唱更多？ 

猜马甲大输寄荒城 
廿年清影何如似，崖壑亭亭一劲松。信是青衫多倔骨，至今犹带魏时风。 

见高中同学，彼时其已为人妻、为人母。 
依稀青石长廊路，复对清颜岁已多。莫向檐前询故事，光阴多少有偏颇。 

采薇即将离温，十绝寄之。 

瓯江一脉襟君我，相聚缘何止惘然。种此相思尘十寸，蔷薇沿路到君前。 
闻说君行将到此，冷香一夜透城墙。为君频减倾城价，我亦襟怀抱芬芳。 
信是生涯多倔骨，至今未肯向人争。慕君有女如珠玉，愧我人间未觉情。 
浮槎萍影三千客，独爱君家有妙音。半雪梅花知冷寂，一般情字最关心。 
人间始信相思骨，吟到情多句自工。于我笺前秋已半，知君居处怅然风。 
似此清波清到石，楠江一掬沁凉多。潋痕脉脉双舟子，漫向山前和野歌。 
台风肆虐由来频，俱是平安劫后身。见说梅花颜色好，君前长向寄枝新。 
送君底事最难堪，杨柳淡黄对影簪。须记长天春水处，一声清唱是江南。 
性因落拓时余恨，笑汝缘来悦汝多。若个男儿真绝代，江中遍起越人歌。 
情深一脉语玲珑，婉转黄衫唱晚风。信是临江瓯越女，当时对月补舟篷。 

无题七章 
人间若合一篇诗，我是篇中寂寞词。始信前尘先我负，今生偿汝十分痴。 
我有欢颜如四月，桃花心事杏花歌。人间非惯多甜梦，始信逢君梦更多。 
人间四月许嫣然，如锦情怀忽转怜：岁月纵然知静好，生涯到底不关联。 
年来懒笔逢君始，不到伤心句未将。帘底垂眉当念否，月光昨夜那么凉。 
衾前尽我如倾泪，不及阑珊一瓣心。同是人前疏淡语，如何对子最难禁。 
羡君清绝如霜月，愧我情怀不复前。话到秋时秋已半，当时眉目两萧然。 
生涯定是惯情真，痴极悲多不让身。复恐斯人惊问起，镜前长向拭温巾。 

次韵问余斋主人十章       
谁折竹枝唱一声，隔江愁起立舟行。君心清绝舟前水，我意盈盈逐水生。  
低眉轻敛旧时波，一袖残红晚雨多。此夜西窗同寂寞，一灯心事诉青蛾。  
世味年来一例收，襟怀至此淡宜秋。满山风雪归来夜，只合清樽不合愁。  
小城四月许嫣然，笑似飞花蹙似烟。我有温柔言不得，枕君名字入轻眠。  
芙蓉出水月斜窗，谢汝情深许涉江。红影G前轻笑语：卿卿小字是无双？  
我居碧海佑君难，犹向青天盼汝安。莫视侬心如星子，年年辜负月光寒。  
君欲来时柳绾丝，君今往处雨风披。为君削尽玲珑骨，犹惯莞然不肯悲。  
思君情绪竟何如，持笔君犹入画图。怜我情怀如满月，无由缺处着谁敷？  
人前相望成无语，渐冷情怀转陌生。应惯君前禁雨泪，最难禁处是鸥盟。  
子居山野色青青，我是山前涧水横。慕子冷清如皎月，人间避得未成名。  

用小凤仙马甲次韵皆寄蔡将军九章 
为有长眉一段豪，当时酬唱愧琴操。辽河尚有西风事，留得黄金铸宝刀。 
由来赤子事多勤，何用长缨论业勋。四海今传伏龙事，倾城一剑是将军。 
眸底清愁定无波，人间犹把情怀讹。于今最忆中宵夜，轻唱短歌君漫和。 
缘何斯月减无名，始觉相思不胜盈。许我情怀凉子夜，泠泠一脉入山清。 
念君过处万山横，铁马拦峰气自英。遗我当时江海句，至今胸有浪涛声。 
清曲酬君金缕衣，当时歌罢遏云飞。如何逢子清平世，许我生涯了了归？ 
落子河山贼方移，江湖一夜备感危。周郎尚有雷壑在，拦下九州一局棋。 
帘底如何笑语听，传说萧郎是曾经。不必人前承故事，知君名字刻心铭。 
如何底事尽云烟，一样情怀两样煎。惯我灯前书阅尽，知君踏马过山泉。 

拟一个我 
我亦江南奇女子，匣藏钗玉待时飞。笛惊太岳三声弄，笔动潇湘一气挥。 
醉死随由人锸去，兴发尽管雪航归。高庐倒屣钟鸣地，座下狂人是布衣。 

梦 
昨日抛书就枕眠，须臾梦入玉筵前。狄希取得中山酒，子贡携来抱瓮泉。 
笑动红莲烟欲坠，杯摧绿蜡影还颠。座中谁似经纶手？我有诗章两百篇。 

大三离杭回家兼感 
遍览光景只匆迷，车过钱塘截岸齐。掣目风抟千浪近，振衣呼起万峰低。 
携归暮霭当巢许，管领青山是阮嵇。岂学他人归缓缓，烟波故里绝如西。 

荷花 
棹前曾识浣纱身，故作轻妆敛素颦。几度消凝清淡月，满湖尽蹙浅深嗔。  
香随白水惊巫梦，我自青衣护洛尘。安得好风倾盖后，琼珠尽作满圆人？  

七律  异人生日 
薄诗载寄心香瓣，此夜苏堤影照花。曾慕黄山多异士，更闻白玉满君家。  
经年长啸弹歌子，一骑轻尘问字车。为有襟怀如雪月，不惭酒尽解貂赊。  

词部分： 

昭君怨 
怕说人前聚散，事事于今都懒。烟雨暮春前，到眉山。 
一脉相思如噬，忍向掌心认起？刻骨此中痕，是斯人。 

忆苏杭 次韵  滇系嘲笑皖系 

由来歧路少人行，何必风高说冷清。我今赠君青云屐，君能至几层？。 
终究燕雀身轻。雕笼里，水若盈，也是人生。 

菩萨蛮  女儿国国王 
因君一句无情颂，相思种我今生痛。风过雨零零，枝灯眠手听。  
梦君衾坐拥，我亦君之梦。梦与过西行，山程连水程。 

南乡子 帆布鞋    
携尔入青山，泥径微沾露湿寒。糁道清香寻却减，低看，偶领风前一瓣兰。 
歧路岂难焉？秦挽风流晋瘗冠。此去谢公穷一啸，青衫，我比前人路已宽。 

一斛珠 寄别花生辰   
一年流景，雨烟长向眉山凝。苔滋裙幅风初定，水墨江南，青伞惯痴等。  
许我情怀中夜冷，渐无一语看君醒。犹耽心事沉银屏，恰镂花窗、冷月种斑影。 

蝶恋花 逢故友感怀  
病入新秋人易恸，浅水芦边，愁共茼蒿种。此夜雨频惊浅梦，君前谁与衣新捧？ 
凉薄一窗花影重。明早窗前，堆作枯红冢。感我中宵风坐拥，念君枕手当衾用。 

蝶恋花  说与枯荷听 
一瓣擎出罗袖累。慕此翩然，种在江南里。十里青衣凉月美，倾城剪落裙边蕊。 
逢子始知悲与喜。一季倏凉，一脉秋风指。君意冰封湖底水，我心犹裹清莲子。 

蝶恋花  拟古・那女子 
我有清颜如画扇。逢子当时，扇落桃花瓣。淡蕊初成香墨散，腕前定格苞如绽。 
素色渐分牙骨断。箱锁玲珑，漫道前情幻。谁扣流年香坠见，风前犹对檀郎旋。 

减兰  次韵皆寄采薇师太，哈哈 
生涯何痛，冀剪春风蝴蝶蛹。认取朱衣，为记前盟逐个飞。 
影失荒野，留语人间知我者：见说轻纱，长向尘埃怜弱花。  

风旋那夜，谁见初心清到谢。瓣我因他，开到茶靡犹是花。 
恐听冷暖，恐我情多如缚茧。恐至来春，已惯君心陌上新。 

那年小手，独对卿窗抱膝久。慕子童言，长发留将绾俊年。  
别花人老，帘底怕看枝萼小。箱锁风车，剩有清欢凭梦赊。  

木鱼声促，谓我禅心如噬烛。一阕新词，读到相思凉透衣。 
卿原街左，绿伞青裙年少我。我亦如卿，不到人间未觉情。  

雨噙朱紫，梁上归来双燕子。春到沙门，来往桃花树底人。 
脉看新柳，惯问江南风至否？青绿鹅黄，公子当时着白裳。 



减兰 临屏次韵皆寄子言生辰 
屏前对望，字句寥寥知百况。珠玉如堆，渐绝洛尘替粉灰。  
须来告我，折寄陇头春几朵？怀抱应痴，检点传奇老赋诗。 

萧疏未改，清绝一身沾雾霭。高处寒深，截得丹云肯慰温？  
情怀渐老，心事耽屏犹醒少。剩把君歌，和到阑珊语未多。  

珍珠令 次韵发初覆眉  值雨 
人间际此裙衫白、裙衫碧。入巷陌，望舒诗笔。诗笔到秋波，晕青苔似墨。 
到底收伞如远忆。剩烟雨，偶然眉侧。眉侧，有玉立长裳，成微茫色。 

定风波三则 
慕这团腮粉笑容，衬他那稚齿清瞳。一瞥恍然君侧坐，和我，朗书声里说弹弓。  
忆至并肩油蛉叫，微笑，于今偏爱听秋虫。过往轻轻何若似，如此，淡云清影著微风。 

拍抖书尘落旧笺，发黄页底辩从前。偶错双瞳如轻灼，书角，时于折处得温言。 
怕子倏然询心事，先避，墨香一枕落花肩。那岁瓣枯犹见色，沉默，我今无梦许多年。 

每欲言时偏抿唇，如苞心事不能春。未许窗尘勤拭净，如镜，渐浓夜色好看君。 
默对年华如影会，衣袂，散场时节各回身。笑此愚痴成缚茧，轻卷，于中住个寂寥人。 

水调歌头 发发牢骚 
闻子说清丽，心事到海棠。当时与子初见，初见著黄裳。还似人间四月，笑靥开如团簇，对此道芬芳。是素淡年岁，得锦绣时光。 
绽还蹙，开未合，谢哀伤。月华如练，是子心底转冰霜。风过凉生诗句，衣袂旋成花瓣，剩一曲微茫：错识长安道，陌路作萧郎。 

水调歌头 无花和尚    

我自叶舟立，衣动一江愁。春山叠锁秋水，清冷一双眸。惯了天涯独顾，遗恨风前犹伫，捻指尘停留。大雪阻归夜，梅笛正温柔。 
有素月，风起处，淡南楼。琴音飞落、流尘香影已无求。来是风尘外物，去自衣清袜素，一笑了绸缪。鬓影如烟雨，只逝与清流。 

金盏子 次韵 军阀混战 

如此人生、恰莽烟如噬，顿失开阔。拭泪向边城，十分处、边城几分传说？来去消息何如，复生死皆忽。伤我者，道旁柳条千垂，更花如雪。 
无歇。尽军阀。门方锁，复恐绿蜡竭。东风知是懵懂，芳菲处、森森遍地白骨。最难将息时分，苍天一声_。墟烟处，荒凉谁说哀弦，声声凄绝。 

摸鱼儿 西湖苏小小墓 

遍空蒙，半篙烟雨，残荷新掬珠泪。翠栏红馆垂杨岸，曾有青骢长系。梧桐砌，碧玉路，红心草尽金钗地。剩夕雨欺窗，沈腰瘦损，人在蔌风里。 
依然是、一卷青山如洗，三千繁华萦绘。世间儿女寻常恨，只许雨鬟烟髻。轻波自、散青黛，垂丝空拭相思意。西风又起。念柳绾同心，敛眸合掌，为我此生跪。  

念奴娇  白衣神捕第一捕 

振衣猎猎，纳风云，剑指千山披月。非是人间轻薄子，惯说珠文笺褶。拭到苍茫，还止萧冷，是我心中铁。死生一蓦，桃花拂袖还裂。 
听闻奇骨风流，打马过处，郎艳世间绝。故向匣中呼湛泸，对子默成轻决。易水萧萧，霜寒一剑，有击筑狂客。鬼灯三两，照君衣白如雪。 

木兰花慢  廿二自寿皆答诸友 

不是倾城玉，愧冷落、似章珉。这双二年华，繁华他慕，薄凉亲循。怕对如霜明月，是茫茫粉墨起风尘。渐冷情怀如蚀，于今偏爱天真。 
红尘原自惯清贫，众里孑然身。幸锦屏高义，花开团簇，诸子殷勤。更有暖冬如许，是那人眼底盈盈春。问讯桃源消息，还应留待伊人。 

木兰花慢 感怀 

此身留黑白。谢繁华，听无声。看大雪倾城，晚风瑟瑟，寂寂街灯。与君回眸一瞬，有夜人街左指轻灵，是我冷清一笑，是君落寞一生。 
年华微叹薄心情，沧桑即曾经。把半曲微茫，十分冷淡，避眼青青。惯说西南风好，道此生亦不费营营，顾我或非羁子，君前自有卿卿。 

木兰花慢  寄人 

人间原落落，尽率性，振衣姿。更今后情节，从前憧憬，留待天机。逢子我始成长，故温温软软女儿痴。只是千章童话，输君半句相思。 
惜缘两字许君知，容我慢垂眉。待生活暖暖，时光缓缓，更与君司。见说梅花新好，是淡雅襟怀裹矜持。剩把十分素白，寄君一阕新词。 

贺新郎 告别魏晋清谈房间致贺兰风 

夕本蓬蒿辈，偶然间，五陵结客，幸承高义。识得佳人皆仲谋，吞万里青云志。至狂者，新疆贺氏。谈笑往来皆任性，就兜牟、吐纳龙渊气。拥虎旆，尽欢恣。 
而今万事皆休矣。且由他，飞鸿雪泥，任猜何意。属意一年流尘影，旧雁又抛新字。归去罢，江湖已已。我自长嗟托绿绮，掷东风，把酒陶公事。双玉剑，莫追记。 

贺新郎  贺别花芳辰    

识汝三年矣。几年来，几人真个，扫眉才子？人世土尘宜粉墨，犹是累人如此。幸默默，倾心相倚。愧与王戎同吝啬，省繁文，阕语金兰事。情性至，笔和纸。 
蓟门我自堪称弟。借一身，女儿风骨，纳貔貅气。纵卜作文园病客，不肯拜尘贾趾。青白目，痴狂而已。我与狄希相识久，掷玉坪，腕底翻天地。因置酒，谢天意。 

贺新郎  街头卖艺人 

飒飒西风起。遍长街，抟旋黄叶，我歌多c。才调方输阿堵物，更逞论青云志？况我亦、痴聋久矣。一曲殷勤莲花落，算衡门，添得茨墙耳。今我得、二三币。 
此生真个流尘事？似生涯、兴衰俯仰，岂由天意！惯作穷酸君休笑，千里蹄飞老骥。更瘦骨、嶙峋如刺。袖里奇彩今收拾，待他年、洗墨临川邸。光五色，补天地。 

贺新郎 大四贺室友芳辰  

四载同窗矣。似当时，长歌当夜，月明千里。车过柳丝牵短发，笑靥开如桃李。恰过耳、湖风清细。我忆楼台花如雪，算而今、长发偏成累。笑未敛，叹先起。 
茫茫烟水归无计。更何堪，穷途阮籍、雨风天际。我醉钱江霜露白，此景他年谁记？幸剩有、千千心意。此夜知君茕茕立，或他时、来效齐眉事。须告我，粉郎字。      

贺新郎 大学快混完了赶紧自恋一把 

去矣清愁矣。四年来，雨风消得、一声低喟。昨夜灯前缘得梦，鹤驭鸾骖无计。人道是、兰陵仙士。谓我长歌消雷壑，月新残、七剑教伊自。相执语，白猿事。 
翩然顾笑江南子。恰多情、红炉自得，阮嵇风气。醉著玉壶中宵舞，道女儿心似徙。借风力、 扶摇万里。更著长眉如双刃，检形骸、白眼青天耳。低万韧，振衣起。 

贺新郎  打牌狂输暴走 

甚矣吾衰矣！借身前，女儿情性，振衣嗔弃。四顾苍茫伤心地，更著莽烟如噬！休说与，平戎良计。败走何妨长啸自，似而今，唯许歌多c。且白眼，输赢耳。 
我生历历牌中事。算由来，浮生俯仰，一腔襟气。我伫风尘惊歧路，腕底方寸千里。更揽顾、人间泾渭。且去拭修经纶手，待重来，翻掌成天地。思至此，掷书起。  

贺新郎 与大衣来捕 

一役将军死。立苍莽，幂天落白，翩然如袂。举世当时皆青眼，到此不见汉帝。幸泉下、君来谋醉。同把秋霜酬断刃，算人间、高义无逾此。今叩首，谢君子。 
由来战死如弃世。尽风流，青山妩媚，此身归地。惯笑庸才锸来去，何劳文章说事？况我更、娥眉狂士。悲莫悲兮垓下骨，是他年，纷白中原帜。请祭酒，勿长涕。 


后记：我于流年路过风景，想来满城灯火，总有一盏是我为你而点 

 
 
 
