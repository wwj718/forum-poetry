《卷耳集》（丙戌年诗词小集）《卷耳集》（丙戌年诗词小集）

此中多粗率之作，如山野之花。农历生辰之际，稍作收拾，是为卷耳集。

绝句十六首：

七绝  舟过武夷九曲溪有寄林溪

烟波深处一舟栖，闲看流云过绿漪。
遥忆君心同此水，出山清似在山时。

重过西湖一组绝句

一 
最爱西湖四月天，桃花潮外柳桥边。 
小诗自制酬佳日，人与春风俱少年。 

二 
春暖晚塘生渚烟，撩人月色正嫣然。 
东风携手谁家子，满袖凉香唱采莲。 

三 
幽长小巷雨飘匀, 石板青青不染尘。 
十里同游浑似醉，凭君绿伞护红裙。 

四 
犹忆兰舟载月归，青蒿点碎碧琉璃。 
曾谁贻我三生石，上刻莲花并蒂枝。 

五 
柳色毵毵入画船, 落花心事吉他弦. 
而今都作春光逝, 烟雨江南不记年. 

六 
人生无计避分离，能写深愁赖有诗。 
纵使他年再相见，青衫只在梦回时。 

七 
怅对西湖月一弯，十年前此泊矶边。 
羁途误过春多少，满目杨花柳烟。 

八 
梦回高阁笛吹残,一袭青衫正倚栏. 
珍重别来风味苦,有伤春泪莫轻弹.

清明节祭宝璇君一组绝句

宝璇君，昔同窗好友，清秀绝伦。身出名门，性豪爽，好任侠，诚挚待人。戏称之为‘宝二爷’，欣欣然应之。同窗数载，同吃同卧，相知相契，情谊更甚他人。值其花样年华，用情至深，谁知所托非人，终至自诀于世。廖廖遗言，愿来生不做有情人。闻者大恸。今奉心香一缕，以祭芳魂。叹残春逼近，连日苦雨，竟无一梦到君身。能不痛哉，能不痛哉！ 

一 
江南烟雨任霏霏，飘泊芳魂何所之。 
君是多情天上客，人间不合种相思。 

二 
那夜风吹掠鬓寒，别君青冢小城南。 
至今每遇清明雨，疑是凄凄泪不干。 

三 
重过城南感不支，春来又发绿杨枝。 
茜衫窈窕当年影，忆得簪花一笑时。 

四 
青鬓朱颜付劫灰，多情剩有月徘徊。 
料应怕惹相思泪，不照音容入梦来。 

五 
一径风花尽化泥，故山草木忍相遗。 
杜鹃栖久浑相识，不向春风向客啼。 

六 
从今不作断肠游，怕惹新愁叠旧愁。 
寂寞泉台三万顷，能栽红豆一株不。 

七 
青葱往事奈凋零 ,梦醒惟闻夜雨声。 
今又怀君不成寐，独听梁祝到天明。 

注：“君是多情天上客”句借尽心“我是多情天上客”

律诗16首：

五律 送学长之广陵赴职 

送客广陵渡,云浓压柳低. 
离杯深似海,征棹疾如飞. 
一去湖山阔,数峰烟雨微. 
遥知春水岸,应已着荷衣.

五律 柳

何处最堪怜,晴丝绾客船. 
江南春有信,堤上碧如烟. 
不与耽愁绪,翻能慰别筵. 
青青故园色,摇曳夕阳边.

五律 中秋夜闻云铮生日有寄

闽水起乡音,泠泠向远亲. 
一轮新上月,万里未归身.
惟愿松长翠,应怜瘦似君.
五台山色好,可忆故园春. 

(注: 用词韵 

五律 秋晚过武夷闻花儿上庐山因寄

端居非久愿，俱作远行人。
不负烟霞约，长怀天地春。
名山多气象，野水蕴真淳。
欲取一瓢寄，濯君衣上尘。

 整理一下：九鲤湖纪游

    五律 山 行

十里盘旋道，行行叠翠微。
涧随岩外转，云向岭头飞。
日暮凉风发，潭深古柏围。
空山一弯月，相看已忘归。

    五律 游山

见说山中好，登临作胜游。
湖天容易晓，花木未曾秋。
寺坐千年古，松听一壑幽。
流泉应不远，澹澹洗尘愁。

 五律 游九鲤湖观瀑

千仞一崖危，振衣上翠微。
烟生松树杪，青入白云隈。
飞瀑从天泻，珠帘叠嶂回。
湖深流未竟，万古不尘埃。

七律 乙酉暮秋，瑞源君自海外归来，同上九鲤湖山寺 

短衣平履上高台，踏破云阶一径苔。
暮色苍茫逢客少，佛门沉静结缘来。
湖风微带深秋雨，涧水清无半点埃。
涤却襟前尘土色，此心即是小蓬莱。
 
七律 清明与学长踏青何岭，相约二十年后结庐此山 

传说岚光处处幽，结庐梦想未曾休。 
九天珠瀑诗如唾，一壑松涛声自遒。 
宦海有波堪领略，家山无恙好勾留。 
宵深不吝凭栏久, 听取春潮过绿洲。

七律 高中同窗海外归来同上九鲤湖

 有客翩然渡海来，青衫醉踏万峰台。
 云移波际半轮月，瀑带松梢一壑雷。
 入眼湖山尤信美，饮冰胸次付深杯。
 宵寒赖有黄钟动，为报红梅晓日开。


七律 友自远方来，招饮同上蜚山

青衫蹀躞莅高台，有雨潇潇漫九垓。
山色氤氲笼树碧，野梅的乐向君开。
波摇寥廓清如洗，人为多情去复来。
会首故园春尚在，从容且尽掌中杯。


七律 1月4日读梅轩寒夜诗和韵

今夜风寒掠鬓催，长阶立尽久低回。
客中身世随飞絮，别后情怀付小梅。
故友连年如雪落，春心何日似花开。
多情谁记当时月，曾为离人照往来。


     七律 13生日有寄

闻说君家近若耶，一溪流水一溪霞。
犹怜燕子双飞翼，且种青门五色瓜。
赖有湖山多信美，纵无裘马到生涯。
晚来天气凉如水，莫谴清霜上鬓华。

    七律  寄云铮荒城

壶兰兄弟俱多情，万里归来趁月明。
尊酒犹浇游子泪，篇诗重发少年声。
惯乘舟楫中流急，尤爱榆杨抱郭青。
珍重相逢殊不易，唾壶击缺慰飘零。

七律 [战国风云 招魂]和燕子丹韵

相逢俱是笱中人,恩怨情仇两不真.
若使当时成霸业,也应一例入埃尘.
知君遗恨瞠双目,随我孤帆远旧臣.
世事从来游戏也,者番不惜再捐身? 

七律 [战国风云 散魂] 和信陵君韵兼寄七剑

也知此去艰难甚，我与诸君慷慨同。
不废诗瓢堪作赋，更多豪气敢屠龙。
投鞭岂畏千夫指，传檄能招万里风。
百战身犹魂不散，呼来弹铗五湖中。


词四首：

[战国刺杀令 第2杀]好事近 帖杀齐襄王

落絮满江汀,镇日吹过城堞。黯黯离鸿远去,有白衣胜雪。
剑光刹那透寒瞳,映一树红叶。掠过青青双鬓,更纷飞如蝶。

临江仙[战国风云 散魂] 兼寄巨厥剑方觉晓君

燕市箫声留不住,千山一骑翩然.吴钩也拟换吟鞭,感时方得句,欲寄隔云天.
惟愿他生无诀别,相逢采采流年.与君一醉各归田,船过芳草渡,人入画桥烟.


临江仙  七夕前夜读玲珑词因寄

月色宵深明似昼，垂帘对影相亲，闲阶立遍绿苔痕。庭花空自好，小字委芳尘。
月夕花朝都一瞬，当时幽梦难寻，吟怀遮莫忆王孙。非关情转薄，只恐夜消魂。


南乡子  悼人

草色为谁新，十里烟薰碧胜裙。怅望旧时游冶处，来寻，一径桐荫绿浸门。
独立缅清芬，月是乡愁蝶是魂。摇曳风怀何所忆，更深，应念梅花似故人。

