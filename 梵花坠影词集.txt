《梵花坠影词集》
 

  
饮下千斛酒\亦不妨心中佛的皈依\点燃一支烟\且还是指前花的梵香
\用十个月忘掉\用一天记起---《梵花坠影词集》

   
 
西江月・登临                                                                  


遇雨碧光仄道，荒阶屈膝并行。随尘紫露额间凝，不似人间风景。                        

瞰睨地轮温艳，扑怀莽宇寒冰。西山归后落花迎，逐我流云行径。




西江月                                                                       

憩寂正修缘法，拂衣坐忘年华。借谁灯蕊补轻纱，透漏壁中残画。
无悔前生爱恨，莫愁今世天涯，亦非别涧落桃花，自在心中闲泻。
    


西江月，梦西湖                                                                   


千顷连天舟远，碧波沉月相融。花边柳际鸟惊蛩，垂柳过衣牵送。
知我人间过客，有缘不盼相逢。一溪山月别时风，吹醒浮生如梦。



 
西江月                                                                       


铜篆更消残拢 清莲已证菩提。冷颜雕细媚冰肌，眉眼还睁似闭。                       

逢我都说般若， 回君亦是须弥。星晨一碧落琉璃，天上人间旖旎。



 
西江月                                                                       


灯下青丝织素 ，海天瑟瑟风嘘。借来月色水光梳， 静静双眉如古。                      

万里扁舟苍寂， 一帘星宿恒无。枕之天梦幻为鱼，已惯天涯独处。



 
虞美人

罗浮颠上来时候，着酒摇春柳。系来月角过云楼，一点影斜平野晃悠悠。                  

欲穿仙境人间有，看透看不透。邀谁寂寞对扁舟，驶入白云一世不回头。



临江仙                                                                       

小岸无人谁独立，群山别岛些些。任听众窍号风沙。迟回伤眷念，此去接天涯。             

似枕惊涛分海梦，身随浮栈倾斜。长风欲卷墨寒纱。昆仑一点月，犹泛五湖花。

 
踏沙行三首
 

软玉翻烟，碧璃照影，将阑春色湖中瞑。幽花并树嫩将依，寒墙流露斜光冷。               

小鼎分烟，冰壶储茗。坐闲朱阁知春兴。不将春色等闲分，凭谁得我三生幸？




沉水鸳寒, 画衣柳小, 荼蘼开罢闲情少。已无多计可伤春，知看花暮斜阳好。             
木骨灰陈, 铜丝绣老, 瑟琶弦扫余哀绕。阮郎诺若种春冰，流云欲下人间道。




愁压秋眸, 恼成粉黛，玲珑玉脂罗衣彩。芳心已碎断柔肠, 此情不解风和霭。             
尺素何传, 小书可楷，烟光薄翅双飞载。昏山昨夜上君衣, 乱红飞絮郎情洒。



金缕曲

烟渚廊桥旋，小镰钩，山荫淡默，水摇风倦。认得雾朝幽云处，不似经年泪眼。怯素手，合成一念。桐树湿阶欹架抱，恰柔柔，引碧壶光浅。环佩动，柳风远。                         
眸前恍若如初见，晓月回廊无处避，依稀还现。何惜相逢何惜别，倾盖分明惊羡。又恐怕，多情缱绻。记取莲花分一朵，剩晓星残烛窥人面。唯伴我，对黄卷。



    
八声甘州 七夕生日自酬 （2008）

有九天玄女踏霞来，上元卷睛天。偶饮泉池底，斜身有影，是女非仙。前世或于天上，今世遣人间。只鹊仙怜我，飞浪沉烟。                                                   

抽取云裳金缕，只春山浓黛，水镜朱颜。算几人相顾，银汉渺无边。羡灵山、逐天过异羽，殷情梦我缑山前。无踪迹，谁来寻汝，只对青莲。






水龙吟・七夕生日自酬  （2009）                                                        


隙中窥月三分，颇黎冰裂长相看。桐林悄立，岚烟敛淡，荒亭悠远。莽莽乾坤，我身一个，我瞳千幻。纵孤鸿惊影，枯尘迭起，风生处，轻如燕。                                

应是太初名媛，却还无，晨婴金钿。虚怀玉佩，空追逝履，凡尘一念。窄室偏窗，柔肠痴骨，花中囚圈。正无声寂寞，银河待渡，鹊灵不现。





水龙吟・七夕生日自酬 （2010）                                                   

琼田夜放蓝烟，束衣纤手盛冰涧。绮花拢碧，清漪入影，梦非梦间。冷月翻窗，霓裳吹镜，朴花人面。解此中缱绻，澈澄千里，舟自度，书凡卷。
                              

应是清思常惯，怯流年，被谁浊练。噬腥吐浪，擒红碟血，愁长恨短。与子相逢，终无心道，亦不言禅。只谁浮槎去，万顷银浪，天长云远。（禅出律，不改）



 
烛影摇红，听王非《幽兰操》                                                      


冷响奇光，空山一颤寒滋味，冰霄削作短刀看，横入冰肌内。笑把我心裂碎，更那堪，青丝脱坠。黑眉沾雪，素面消温，沉沉如睡。    

冰魄琴魂，轻拿慢捻沙洲际，当时美错月黄昏，江上烟霞退。亘古仙云灵霁，放一株，幽兰为佩。雪融我去，花谢谁来，焚琴相对。



 
东风第一枝 曼珠沙华                                                          


一壑幽孤,群芳秀冷,青莲也染艳色。荼蘼几缕冰魂，绛珠一片寒幂。五湖天远,向彼岸,临风哀默。独僻高阳立幽瞑,稳泛落花流秋墨。     

孤意决，红尘暂寄。情未了，暗香别驿。闲浇块垒不平，原来是为仙家客。掌中几束，看无那，倩谁曾摘。又生生死死分离，朝暮与谁相忆。



 
绮罗香・过旧宅                                                               


久锁重门，初惊紫狗，青藓冷入光隙。欲驾流风，溯洄此时何夕？似梦绕，薄絮分烟，拂尘去，罗衣勾碧。那时曾，暗送怀中，堪如今，已逝踪迹。    

别离还道容易，笑说惊蜂恐蝶，向花幽僻。作茧青丝，临镜轻梳慢积。看不尽，惨绿香消，便独对，愁红乖逆。记阴晴，不问盈亏，卷帘深入画。



 
琵琶仙 海神庙观景                                                             

恕海回潮，荡千里，惊龙崩摧石雨。翘首万丈孤绝，白浪远翻雾。犹自带，前朝明月，浑似有，太初名汝。万里蓬莱，九天仙姥，气漫清宇。
又还是，罗绮繁华，然已被，洗练成清古。倦客天涯重来，返四方星序。叹物换，桑田沧海，再从头，天荒人腐。莫道三世轮回，终须一遇。



暗香
                                                                         

眸中清湛，起看云海月，月明如鉴。孤光照人，万里相思算虚减。今夜参商旧梦，应为我，繁华一敛。独自放，木末芙蓉，不被艳香染。
潋滟，正澹澹。叹寄与碧尊，饯梅闲啖。挑灯看脸，憔悴诸般各清点。惜物华终是幻，断袂处，旧愁新斩。只笑去，将泪眼，向花中掩。



 
疏影                                                                         


闲花满地，覆青履素足，更有风露。纤影疏烟，惨绿愁红，一时寂寞飞絮。鱼传尺素天涯尽，传未到，海狂癫处。鸾驾去，浮玉洲中，一片倦心梳缕。
堪笑情丝未绝，习山人一半，元镇未取。已让高枝，染得秋痕，何碍久寒如故。眉边睫下晶莹汗，拭不去，残檐遇雨。最怕是，夜色妖冶，翻起一帘香楚。



 
绮罗香
                                                                       

触手冰棱，呵唇暖气，碧霓尽凋长树。光瀑流青，眸里欲消还注。是去后，含泪凝珠，怕来时，多情失语。愿经停，宝马香车，载船去，蜃楼天坞。
苍茫凭借玉杵，捣碎一帘海月，为谁藏贮？隐约天梭，不织俗尘儿女，欲独行，刹那芳华，照人似，无边金缕。记纤手，把素莲时，便仙人已去。

