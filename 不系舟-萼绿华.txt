
萼绿华之《不系舟》 
纳兰解佩 
后起之秀7 1楼 

咏月
木樨深处最玲珑，碧海无波亦自空。影逐江涛流不定，身栖云麓语难通。
落花时节眉偏细，飞雁途中步又东。传道广寒多寂寞，至今依旧晓霜中。

咏菊
已卷西风半吐香，不关冷月不关霜。阑珊梦醒迟迟日，寂寞心仪淡淡妆。
野水篱边秋饮露，宝瓶窗下砚承芳。芙蓉相与盟前誓，肯守寒枝莫自伤。

雨夜有感
点滴灵犀无限恨，芭蕉树上叶如筝。梦缘飞絮栖还去，雨为缠绵落更生。
篇里古愁新坠泪，窗前凝想旧销魂。遥灯不是星眸展，眼角眉梢处处痕。

别后
鱼枕清风别远幽，缥缃文字理囊畴。当时浑惯琉璃曲，今日闲来若有愁。
注：鱼枕（木旁换鱼旁）为素心兰之名品。

咏荷
轻许芙蕖十里开，清风朗月共徘徊。水晶宫里花无限，竞向人间出水来。

饮酒诗
一
素手白螺杯，杯中仙醪微。散发高楼上，非为浇愁眉。兴起长歌啸，兴尽去来归。风滴清露，逝水泛清辉。夜月秉烛炬，千秋忧患催。
二
咫尺瑶池近，或道道相亲。藏流霞色，壶假太白吟。漱石枕琼液，欲眠会刘伶。岂言香髓软，无缘到玉京。醉乡日月好，不及一弦琴。
三
长江为玄酒，天地东南倾。北辰为酒斗，蓬壶是乡亲。春露漾琥珀，一滴值千金。势纵生花笔，气壮侠客行。至今思杜康，悠然醉寸心。
四
饮酒若餐霞，霞色染双颊。酒性本天成，微醺意气发。冷眼老雕虫，青眼陶与白。不平满人间，今谁宝剑拔。杯汝且来前，醉语休忌吓。

捉鬼诗
魑魅不知愁，鼓腹便无忧。瘦骨拟龙骨，冠带笑猿猴。曾窥燃藜读，误解机锋头。吞月师天狗，扶摇效蜩鸠。口头禅谩谩，野狐鸣啾啾。炎炎复詹詹，斗角心如钩。乃有宋定伯，夜归过荒丘。月黑榛莽密，风急蒺藜稠。忽然萤火动，鬼眼碧且幽。相逢道辛苦，相吊泪双流。我身亦鬼魄，身死世难留。宛市十三里，何不结伴游。新鬼几多忌，定伯信口求。鬼曰但无妨，渡河身若舟。一苇可杭之，新鬼重如牛。不如负我过，过后礼相酬。鬼心暗得意，自道旧骷髅。颅骨欺白雪，胸骨若箜篌。百年成精后，百忌无一仇。今岁九十九，尚忌人唾羞。圣经论辩显，规矩口碑修。行行天欲曙，荧荧夜将休。鬼道集市近，百事我为酋。定伯蓦地唾，跌足鬼欧欧。忽作鲤鱼跳，忽化肉如瘤。且变肥羊只，为我稻粱谋。宛市人如雨，卖鬼得钱千百筹。

满庭芳 咏兰
萼绿华来，杜兰香去，佳人自在空山。
清泉白露，石髓漱芳颜。
俯仰长由我也，素心展、淡影蹁跹。
泠然立，惠风如水，夜月降神仙。
年华率性度，休依薄俗，不管凉炎。
宁玉根枯尽，数岁阑珊。
纵是青崖难返，瑶池色、归向几端。
幽香里，诗吟画伴，和梦住春峦。

水龙吟 秋
瑶池白虎西来，萧萧风吼巡沧海。
稔黄五谷，流丹千壑，荡薄群霭。
地涌玉霜，天铺锦彩，水浮螺黛。
是云旗万里，龙骖凤翥，王母驾、河山拜。
飞镜妆台澄澈，捧诸星、牵牛礼祝。
素娥清影，伶伦天籁，罗霄一刻。
万象人间，团栾庆喜，丰年瑞德。
遍木香金屑，为九秋寿，为九州乐。

水调歌头 桂
海上蓬莱杳，月明不可藏。
遥闻缥缈宫阙，中有桂花黄。
千载几回波劫，不道紫虚玉府，传语谪仙琅。
泠露云中落，他乡是故乡。
亦已矣，心依旧，髓仍香。
神姿零落宝相，未妨是狷狂。
自看朝霏暮彩，暗记北斗篇什，兴起试秋霜。
纵它千万蕊，骨气染流光。

念奴娇 桂
木幽香静，正西风溥露，吹云万顷。
黛翠非关犀玉辟，清姿曾傍瑶镜。
遗世仙槎，蟾宫故事，不语无人省。
飞霜点点，霜中绰约谁影？
闲掷金钿行行，野藤无数，争重宝钗价。
拂拂花气飘又满，自成芬芳色界。
千蕊缤纷，莫酿琼浆，倩何人醉话？
蓦然举首，星如月、月欲下。



 
 顶
1
 
  
举报 |2009-12-30 19:05回复 
 
纳兰解佩 
后起之秀7 3楼 


水龙吟 次东坡韵
盈盈非梦非烟，袅晴丝、翩然吹坠。
多情又恨，欲留还去，谩言愁思。
曾许白云，相期琼阙，奈阍门闭。
是怜摩诘病，漫天花雨，缱绻处、尘缘起。
不管春朝春暮，向天涯、空蒙难缀。
都无色相，暗销才慧，偏还心碎。
无力东风，飘遥尽向，暮烟流水。
料无人，细雨池塘，有识得、绵绵泪。

疏影 雨天有感
雨潺梦浅，又静日小年，闲尽风片。
渺渺山川，漠漠云林，去去烟波何限。
无端莫怅清愁满，更读取、汉家经传。
念西风、残照至今，月老天荒地远。
惊彻光阴百代，羡赤松举止，王母眉靥。
石骨糯香，细字蚕眠，青冥浩然瑶殿。
长生非为琼花面，缥渺去、星霄踏遍。
待归来、翠影桑田，重把三千史卷。

暗香 梅花
清才素色，恰冰天月影，琼踪琚迹。
饮露吸风，凛冽自随姑射雪。
暝暝江山寂寞，无人识、瑶台九曲。
空记取、缟袖梨花，千树叠轻白。
寒绝，夜明灭。
正骨冷髓香，眉妩萼绿。
更夭矫立，开放从来藐时节。
朔气怒吹花雨，且举袂，飘飘长曳。
旧梦绝，新梦醉，任缤纷落。
九张机
一张机，流霞织就凤凰衣。
江南日暮风烟里，盈盈眉语，青青鬓丝，女亦无所思。
两张机，金风袅袅意迟迟。
木兰舟上凝眸子，水扬清漪，木吟碧枝，长命欲相知。
三张机，竹枝影里竹枝词。
东山日出晴几许，碧纱窗下，低眉读遍，子夜四时诗。
四张机，宝琴流水古音遗。
清商曲谱频频误，和羞一笑，丁冬声里，一一周郎指。
五张机，三生石上誓言稀。
前缘今世苦相祈，南园花满，惊鸿一面，相见又犹夷。
六张机，迢迢河汉与谁期?
纤云咫尺三千里，悠悠弱水，昭昭星月，万岁无迁移。
七张机，羡他白虎彩鸾骑。
三山五岳不辞远，同心眷属，并肩仙侣，归去洞天西。
八张机，吴音翁媪语呢呢。
万般村丑两相宜，暖寒饥饱，油盐柴米，白首百年依。
九张机，谁言蚕老始成丝。
碧波菡萏西风起，身如秋藕，心犹莲子，彻骨是相思。
咏风
一
曾随萍末下西洲，白浪夷犹向晚流。一赋秋声桐子落，烟波江上有清愁。
二
闲弄流云醉弄沙，九霄不系更狷狭。殷勤只为维摩病，吹遍杨花复柳花。

无题
秋卷霜云月冷华，镜光休与美人夸。素衫已旧霞衣瘦，谩向西风说菡花。

咏白虎
彪彰行止风林撼，一吼千岭夜月寒。休道斑斓须爪老，彩鸾骑去渺云山。

秋
一
摇蕙风来渐有凉，广寒气息梦初长。金波流转开烟月，玉露清溥化晚霜。
二
林下葳蕤在野芳，南山闲适属秋光。夜来零乱清蛩近，竹径无人露暗香。
三
飞霜欲下水精行，却惹烟霞向晚晴。万壑浅深皆锦绣，江山自此肯多情。

戏赠素霜衣
未尽春蚕一寸丝，人间又是晚秋时。中宵长梦何轻冷，紫府云天与雪期。

清平调 咏牡丹兼有感
一
芍药栏边醉锦霞，沉香亭畔暖风斜。轻他柳絮飞天舞，自许霓裳娇百花。
二
名花自古倾天下，惯看梨云共杏霞。骀荡东风吹若许，春愁飞落在天涯。
三
霞帔凝妆御古风，融融春月照花容。繁华欲记开元世，衣带犹存寂寞红。

戏赠花如雪
一
白作颐颜素是容，群仙皎洁坐云宫。琼台瑶玉应无数，妆罢山河未尽穷。
二
寒入霜天草木衰，水烟萧瘦冷云台。白梅待嫁清虚月，不踏琼霓不肯来。
三
银丝细雨湿蒹葭，流水清风绿柳斜。前日小窗花似雪，开窗长忆雪如花。

感赋八首
一
九节菖蒲根老泥，晚唐莲子识白霓。彝鼎最矜绀绿影，休将磨洗作新奇。
二
由来芜草碧连天，木末花枝两两妍。昨日紫云铺地锦，东风恩不在香荃。
三
自耽佳句自耽迂，远岫长烟尽务虚。山中红萼纷纷落，不是春风不识渠。



 
举报 |2009-12-30 19:05回复 
 
纳兰解佩 
后起之秀7 4楼 

四
秋里芙蓉冷玉霜，沉吟颜色比春光。倾城人爱黄花好，瘦尽西风说晚凉。
五
已是萧萧古木寒，谁将余勇挽秋澜。不如归去西风里，独抚清桐自在弹。
六
日暮佳人理锦弦，慢开妆镜想初年。休传脂粉徐妃笑，垂晚风姿质自然。
七
工部才高格律齐，青莲狂放亦成蹊。今人未必皆疏浅，落叶寒枝少可栖。
八
人近天涯远柳杨，今时不似古时光。情愁未减忧伤在，还向风花寓未央。

咏梅花兼有感
寒朔云添岁暮霜，清姿疏影伫昏黄。纵然万径人踪尽，未妨千山雪海香。

戏赠风中蝶衣
风暖春山花满隈，自怜彩翼更徘徊。前身红茧分明在，尽了相思起舞来。

咏雪
身世休怜似落花，纤绵漫舞向天涯。长霄肯教琼琚冷，素水寒林并作家。

冬日
朔气今来冷欲新，冰花万点坠瑶辰。蛰龙寂寞浑然睡，不肯低头为下臣。

网上偶题
未到白头休许恨，相交倾盖几人曾。蓦然回首琼瑶雪，寒柳枝梢欲抱冰。

和红帽子咏画眉事
春月初三细妩眉，清光筛照小花枝。侬家黛宇春山样，不许檀郎望一时。

和红帽子咏梅
雪月来时意欲阑，平居望眼尽飘漫。罗浮梦远清魂在，惜把余香付冷寒。

赠若诗
一
泠露清音静若诗，湘篁丛箨曳幽姿。漫言长湿相思雨，节骨曾经蛰老螭。
二
丝雨飘花淡若诗，一年春事燕来时。闲闲波尽菰蒲岸，约约风从柳絮池。
三
平野青青远若诗，江南江北起相思。水滨彤管胭脂暖，自拔蒲蒿欲赋辞。

题解语琴心所言山水画诗
遥岑领取东君意，但许花开缓缓归。休道山经沧海劫，丹青只记雨霏微。

萼绿华本事诗
一
天雨吹烟向紫霞，蓬莱清浅见瑶华。飞琼裳记沧江冷，姑射鬟成碧月斜。
霜白曾惊素女泪，眉青长过上元家。丹砂欲写相思字，惆怅三生未有涯。
二
螺卮微醉御长风，鬟发飘遥笑语空。别后瑶池桃树死，千年如瞬不相逢。
三
莫问清都旧岁华，双眉自笑碧琼花。忽然飘去衣裾杳，明月余香一院葩。
四
青鸾长在云间舞，偶降羊家传玉书。非是多情终有累，星霄寥落旧交无。

春望
一
东君才气风华暖，手笔由来醉紫丹。已极莺花寒食路，尚留料峭小轻寒。
拂烟流水斜杨柳，和露夭桃乱碧峦。识得青春无限趣，飞花谁道是阑珊。
二
轻雨柔烟花信繁，各擎醉梦小杯盘。湖光亦有迎春意，宛转流波不欲寒。
禅意
百万琉璃夜色融，萏花身世露花空。春于杨柳长增减，风向清波灭迹踪。
谁惯月轮圆未了，遍参流水影还穷。心耽寂灭三生事，暗记众香一梦中。

木叶诗次韵
木叶如屐坠有声，檐前乌鹊绕枝行。寒随寂寂群芳落，风自萧萧众籁生。
爝火明时天欲老，黄梁熟后梦常惊。夜阑清炯醍醐醒，谩怅重瞳目已盲。

次韵年过
经冬雨意自清寒，醉未深时夜已残。获落由来悲暂住，旧尘拾得恸魂肝。
岁晚彤云千树老，春初花事百家阑。欲学蛰龙眠小劫，不到惊雷且苟安。

急就章三篇选二
赠孟依依
露冷红衣黯碧波，秋灯焰影困青蛾。依依思自幽寒起，隐隐风从古道歌。
月榭本来无意绪，梦花在此不留过。传言天外多佳木，可绕千春蔓菟萝。
赠月暗
欲报昏茫道路殊，因疑峻更踌蹰。梵家传有金刚吼，墨氏何输百世儒。
君自横刀空四海，谁曾相假恸穷途。白衣只影斜阳外，听唱风歌苦泪濡。

白莲
白莲花外静无尘，水梦香眠夏日新。珍重凌波垂影步，相思翡翠碧罗巾。
风前有致殷勤伫，月下飞愁展转颦。吟罢涉江还怅望，西风欲冷世间萍。

和子美秋兴八首
一
暮雨连云过晚林，江边渚石自森森。芦烟雪影愁将尽，蕉叶浮光翳更阴。
子夜歌来当有梦，越人舟去可无心。采矶何处寻秋月，只得涛声一夜砧。



 
举报 |2009-12-30 19:05回复 
 
纳兰解佩 
后起之秀7 5楼 

二
莽苍虚廓日西斜，古木萧然黯岁华。道说彩毫空托梦，传闻碧海尽浮槎。
东篱事散休餐菊，西域风行可弄笳。自古世情如水转，菱花开败是昙花。
三
遥山脉脉笼清晖，锦彩枫林叠翠微。秋露曾从银汉溅，落霞将共暮烟飞。
澄湖蟹老芦花暖，平野鸿轻故垒违。重九茱萸徒满目，今生谁与酌鲜肥。
四
秋林吹散桔中棋，未赋回风意已悲。华灿无如实灿者，此时非是彼他时。
朝蛄晦朔因循度，北溟鱼鹏俊采驰。薄暮空吟兼独坐，黄花丛里费才思。
五
望尽白云未有山，遥怜秋水澈潭间。长耽书画当游卧，开卷词章近闭关。
举世加之非彩笔，先天独得岂朱颜。晓来草木都零落，只道清霜迹一班。
六
黄桐丽日向楼头，奈此灿然一片秋。清气在天饶有兴，碧流向海若无愁。
草间灼烁翩翩蝶，波外去来栩栩鸥。陌上行人如有问，自言生小在苏州。
七
宾也虚名与实功，千秋逆旅笑谈中。南华欲化已奢梦，黄鹤将乘更借风。
青凤自怜金翠羽，玉颜当惜锦衣红。一枰观罢山柯烂，回首皆成白发翁。
八
残阳铺水望逶迤，蝉柳披离风满陂。立尽秋城尘陌路，栖寒孤月小琼枝。
但闻石烂尔汝语，孰教海空精卫移。归晚有心言秉烛，栏杆十二总空垂。

次韵无题
一
小雨芊绵湿碧苔，自将翠影认春来。读闲蠹迹千秋史，拂净眸痕玉镜台。
梦蝶曾经犹眷意，支颐还笑欲开|。明朝蹊陌花枝满，又踏清明几日埃。
二
璧月无声转桂波，长将清夜自吟哦。有情宜得天相眷，不悔何来蕴作魔。
从古仙家轻俗念，至今天上重银河。静听风露中宵落，涩墨无辞奈笔何。
三
m山春暮雨萧萧，几树棠花落夕朝。自得石蒲斋畔影，空思戚浦浪头潮。
不材前世耽雕楮，慧业今生只续貂。裂竹伶伦曾惜曲，飞鸾欲引怅无箫。
四
七日梨花梦欲残，沉香夜露最清溥。望幽明月无穷影，惜尽波心未了寒。
过眼东风犹作客，入怀忧患岂能安。此身谩作大椿待，还恸流光秽蕙兰。
五
春来遍是好山湖，得御长风一片无。千柳邀烟连暖浦，百花燃梦入冰壶。
青峦嶂翠欺微雨，沧海天空孕大珠。日暮潮来生白浪，骑鲸人杳水云图。
六
自非草木又何堪，忧患三千未肯甘。负气长河天落日，振衣高冈雨吹岚。
衷肠冷去应寻鹿，心绪愁来欲效蚕。此夜江南风满地，明明月色照清潭。

立春值雨 
零雨分今古，及春若霰飘。彤云随暮色，夜气向寒梢。
多梦趋虚境，无声转寂寥。空知佳节至，谁与问来朝。

二月十四日怀人
十四多花信，幽人自寂寥。涉江何所事，采荇复采苕。
怀想Q高远，情绵望渺辽。拔蒲千古意，欲赠汉之遥。

登辛峰亭
虞地晓岚净，风烟独登临。明霞欺壑色，岩霭逐秋林。
寺有破山住，涧因石屋名。非恃高阁意，自坐辛峰亭。

次韵杨枫四君子诗 
咏兰
只是空山住，非因寂寞藏。石髓甘若醴，云露冷还芳。
清影岂邀赏，幽姿自倚香。王孙堪此老，谩与入诗行。
咏梅
清才未肯逊，素影且为裳。红萼谁相染，绿华静待香。
晓来疏影醉，暮去月轮凉。岂道冰心意，浑因惯玉霜。
咏菊
西风昨日至，今夜降清寒。篱下光辉起，争霜不色难。
何辞衣带瘦，休怨土花残。本性常如此，幽人自可桓。
咏竹
春在凌云意，秋来岂欲凋。清魂千个影，筛月百重杓。
秉节知高挺，无求不折腰。自成天籁曲，何必钧伦调。

七夕
天河深且涌，凉露坠长风。为有深情在，千秋一望中。

碧玉
之一
碧血有时尽，或化碧玉精。持之赠所思，佩之长安宁。

清商歌辞
谁抛沉璧清江底，江底湘妃落落起。
遥念风露八千岁，水花烟冷迷梦里。
磐石化为齑，蟠龙鏖战死，
修竹尽槁裂，MM荒草野火洗。
所忆者何在，山鬼抱哭薜荔烬，江海苍茫乱山冥；



 
举报 |2009-12-30 19:05回复 
 
纳兰解佩 
后起之秀7 6楼 

所思者何在，上元细字潸然灭，青穹浩荡孤寒凛。
殿宇圮裂，洞天闭绝，仙山不照蓬莱月。
飘雨长裾枉百丈，清水双眸无一识。
叩之天之府，白云空卷金阙路，
双龙化凡鲤，青鸾换鹊语，仙坛不筑飞花墓。
叩之龙之宫，浊浪腾雾排长空，
鱼蛇惯行驶，水妖白发悲歌咽语倡邪凶。
叩之古之帝，盘古老却女娲逝，仓颉盲瞳空垂涕，
众神迟暮不可见，一念怆然泪如泗。
展转傍徨江之畔，湘君飘杳愁黯黯。
一忆长相忆，再忆泣魂精，千载苍黄若为情。
寻之地之角，觅之海之涯，
地角天涯重相遇，奔雷急电错肩初。
相见不回顾，奈子故意何。
自作招魂曲，浮魂不可招；
自作沧海谣，天遥人更遥。
知子浑相忘，虚空唯蜃鲛。
汝既非昔汝，吾犹吾故交。
时务非吾识，愁恨应可销。
湘水自沉沉，湘雨暮潇潇。
归去苍烟郁深影，泯向波心化碧涛。

白雪梅花歌
危哉天霄d中，谁种白花扬朔风。
精魂聚影弥亿万，顷谷连山漫无穷。
冰气冷于铁，寒光殊剑脊，
倾将天上萧索恨，卷向大地扪音息。
山峦缄其口，江海冻不语，
飞鸟缩双翼，自护三寸羽。
所过之寒林皆枯木，荒村向晚暮，生气奄奄入泥土。
人世本多肃杀气，孰堪天外浩漫凛冽苦。
遍索山共水，山水羞难顾。
乃向东南游，西北皆缟素。
东南有大湖，湖中岛屿孤。
绕岛花光向天明，一地皎然灿且清。
众香国度此座落，来往香音与妙音。
不羡瑶池府，不羡白玉京。
素萼轻绝月，琼琅尽精莹。
花影礴如海，颜色皓于晴。
花气拂拂凌汗漫，锦绣洋洋辟荒峦。
花枝自许梅名字，万树千条满暮山。
狂雪乃有问，何以得盎然。
非关地气暖，不让峭阴专。
以吾径寸蕊，敌其百丈寒。
风行非不力，奈此木骨坚。
明朝玉龙群低首，玄武折腰衔恨走。
巫咸试问来年事，且纪为春春为候。
拓我春疆域，开我春山岫。
青为帜，黛为袖，
紫姹嫣，芳菲绣。
放尽清渌水，竹柳桃花次第稠。
我自飘遥向天宇，云间白雪耕春雨。

欲别离
长相思，恨别离。
折得柳丝灞桥尽，泣到明月怯圆时。
别泪清波从古濯，别恨酸风至今迷。
君不见空城细雨里，春思碧于涛，春愁怒于潮。
东山空蒙漫飞絮，西海沧浪卷萍苕。
絮飞无系何辽辽，絮落倦伤待谁招。
化萍泛梗一相聚，未尽劫时还散飘。
汩泥欲作三生石，石上荒苔雨寂寥。
长相思，恨别离。
我今欲别离，不欲长相忆。
相忆何时了，相思令人老。
试将旧影泯作波影看，旧语频当风语摇。
君不见，清风来时声容杳，清风过后声容渺。
紫虚碧落湮其迹，汪洋碧海荡其潦。
岂许重逢约，不期后会邀。
我今欲别离，不欲长相忆。
忆时空月春烟结，沉香细梦从此绝。
之前无此销魂日，之后何能怅然惜。
人生宁作生相离，不作怨苦老死别。
临行扬双袂，未携愁与悦。
上邪，我欲余生不羡发垂腰，今朝眉语飘然灭。

南乡子二首
一
自古有天涯，愁绝烟波是暮鸦。
早与莼鲈相续劝，归家，莫负相思月与花。
身世可能奢，百里方圆迹未遐。
却恨桑田朝夕变。随他，只当娑婆暂寄些。
二
商素欲工愁，吹瘦风鬟万里秋。
夕影空林余黯淡，凝眸，但觉苍茫有所忧。
暮色上高楼，又惹闲情不自由。
赋得无题吟未稳，云收，缺月幽明宜梦游。

苏幕遮 相思
一
晓山青，依远岫。
谁道春来，谁道春来瘦。
丝雨和烟花样绣，休教清寒，休教清寒透。
晚云浮，风雨又。
拂冷红酥，拂冷红酥手。
若待梨花飞尽后，可醉黄滕，可醉黄滕酒。
二
晓波明，清露漱。
双桨红舟，双桨红舟候。



 
举报 |2009-12-30 19:05回复 
 
纳兰解佩 
后起之秀7 7楼 

欲去夷犹还待否，且看鸳鸯，且看鸳鸯久。
水云闲，冰弄藕。
莲子长丝，莲子长丝守。
莫任江头愁白首，渺渺湘妃，渺渺湘妃袖。
三
晓霜浓，千仞阜。
闲把茱萸，闲把茱萸逗。
抱叶秋蝉衣欲朽，已是重阳，已是重阳九。
木樨风，初掬手。
独立东篱，独立东篱牖。
子夜清歌今不售，宁与婵娟，宁与婵娟斗。
四
晓星稀，风日昼。
又梦罗浮，又梦罗浮旧。
积雪天成琼玉亩，不许梅花，不许梅花负。
解相思，犹未有。
情是来年，情是来年厚。
谁慰生平纤楚瘦，要携萧郎，要携萧郎手。

点绛唇 代赋悼亡和孟依依韵
堪结烟花，愁云瘗月清明去。
夜台幽苦，魂也如何住。
碧落都寻，啼冷三更雨。
空祈许，天荒地古，化蝶和伊舞。

虞美人 本意赠虞美人
白云暮卷春香远，蝶瘦飞还缓。
芳衿十里记殷红，落日千花无语背东风。
归来应是山河改，化草神犹在。
楚疆寸土守灵台，尚自悲歌不肯过江来。

八声甘州 读敦煌画册
对孤烟落日莽风沙，寻常是苍凉。
望石碛楼兰道，千窟黯褐，祗树陬藏。
绝域邱陇得有幸，八部眷枯荒。
壁许飞天舞，自古敦煌。
荦荦驺从牧竖，尽鸠工誓愿，标揭求禳。
今来青赭黛，毫采尚生芒。
信悲心、终酬兜率，护劫余善喜炳龛墙。
黄云外，汉唐丝路，依旧敦煌。

莺啼序 咏兰
空山绿杀贪，正春渌水。
吹雨处、薇蕨青青，序重阪箨溪苇。
谁堪与、郁律云乡，千峰窈窕生生翠。
谩骚经，九畹流传，芳草香穗。
宿壑栖崖，披发曳带，任雾凄风恚。
结凝想、锦字奚囊，检藏王者心髓。
携灵苓、松阜夜坐，招皓露、篁林晨醉。
竟惯成，绝癖穷痴，惜琼怜瑰。
寒泥野意，修影都姿，岂虞人间记。
奈碣石、清弦玉响，音润徽律，端翰柔毫，墨灿素纸。
万千珍重，朱栏小筑，洞房欲得夷齐住，更参差，明炯眸光睇。
烟庐药室，澹然一脉斯文，胜却文殊来慰。
寂寥天宇，落寞邱陵，念楚根湘蕊。
怅虚郭，湖海未济，待许来归，避世逃尘，何伤吝悔。
时维夕暮，群芳将秽，一江潮打缠绵雨，湿轻盈，桃李愁无寐。
孤高不在逍遥，且遣余馨，不同风义。

西湖
一
又到莺花三月初，楼台烟雨识愁无？至今怅过雷峰塔，负尽红颜记此湖。
二
堤外春风未可遮，桃冶柳竞华奢。苍生自许人间道，可惜多情止白蛇。
三
白堤暮意接平芜，柳黯烟荒郁旷途。一自断桥迷望眼，今生不问树何如。

愁来
阴云漠漠看花回，欲取陶壶酹一杯。不道愁来浓胜酒，未衔杯时已心摧。

小暇
偶因闲绪想岩涯，得觅空山坐小暇。石涧幽林人寂寂，风前一一落梅花。

食蔬
摘得初蔬怕断悖因思荠麦野中长。久疏棠棣风前路，枉读夷齐事首阳。

扫墓有感
邙乡未隔九泉乡，葬玉埋烟正可伤。白骨原非身后有，幻躯应惜是灵长。

柳枝词兼赠青青
之一
绝代何须暖玉枝，丝丝袅袅占春时。东风欲领三千宠，专为青青画翠眉。

欲惜
欲惜春阴午梦催，柳绵吹影入芳菲。荼蘼心事闲怜遍，只道东风隔翠微。

春雷
春龙携雨夜来倾，一啸人间万梦惊。莫是亦因块垒在，怆然怒吐不平鸣？

四月
已是落花四月天，重苍活翠变新妍。东君岂止工红紫，得雨荆榛尽媚嫣。

无端
陶瓶花嫩碧茶凉，午后悄悄日静长。水墨研来凌乱写，无端心绪最无方。

抚琴
总因身在忧愁在，弦上声从心上声。耿此白梅千万瓣，寸心慰得任狂名。

紫睡莲
水花轻笼香温软，紫袖颜若有情。非是陈抟偏女弟，梦来权借睡为名。

白玉兰
东风欲暖琼瑶雪，拟向昆仑顶上行。忽遇江南清照夜，玉觚无数醉轻盈。



 
举报 |2009-12-30 19:05回复 
 
纳兰解佩 
后起之秀7 8楼 


桃花
羲皇昔宿此花丛，放遍西池醉怒龙。莫慢娇红轻浅色，人间一笑引春风。

绣球花
一团白素也清真，丛碧分烟四月春。因恐相思容易瘦，临风欲掷缟衣人。

白牡丹
惯于玉阙倾城立，琼袂香襟咏硕人。今向乱篱寒陌住，徽音依旧古丰神。

桐花凤
之一
飘绵蒙霭落花风，销尽江南索寞红。为惜春魂黯淡别，青鸾栖遍晓窗东。

次韵春日遣怀
一
峻色清辞忆旧谙，只今桃李亦难堪。谁言不识东风面，怅把诗书读二南。
又
轻鸢一线暖风曛，吹放天霄淡淡云。此际空猜仙客聚，孤生竹乐杳相闻。
又
宝瑟从来相有身，指间弦外两难驯。若得清和一二句，临风持与啸歌人。
又
楼外莺声细雨滋，百花惜梦在春时。惯成柳眼青葱看，做冷轻寒总不疑。
又
三春烟雨几曾留，晴暖驾言陌上游。入眼花开荒四野，如风心事自悄悠。

游天目溪
一
鹭与晴岚暖欲飞，溪光抱影去来归。最怜天目凝眸处，眼角青青见翠微。
二
山上青篁溪上筏，幽岩逸水便清华。溪螺亦得葛天趣，荇藻疏斜住白沙。
三
撑得长篙三丈翠，一鹰一筏一渔夫。不须G乃烟销尽，看向澄波捕鳜鲈。

雨中观葫芦山瀑
一
空翠清雷雨未央，朦胧云气绕苍梁。白龙不耐人间住，无数鳞纹展欲翔。
二
飞雾迎风乱雨襟，白珠碎尽水苔阴。深潭淬得琉璃碧，因遣玉龙试探寻。

游富春江
一
淹翠浇青入溟苍，富春江上富春光。灵风幻雨氤氲遍，醉尽烟波无数乡。
二
澹染流波浓染山，碧光分绿到眉鬟。此时翡翠境中立，不记前身琥珀般。
三
芦蕨欣然发几株，涧中凭叶认松榆。算来只有闲花草，青青不老此山湖。

游大奇山
一
峭壁曾因鬼斧修，为谁植得满山幽。今来拾翠多闲绪，自折山栀看到愁。
二
竹山野涧隐流声，小径潇潇细雨清。路转翠潭幽水面，圈圈浅浅画谁名。
三
久慕深山草木繁，清嘉自在便桃源。岂知一入林泉寂，暮雨和烟鸨毯邸
四
回首暮天望碧山，云深雾浅翠凝然。因疑薜荔仙人在，弄雨拂烟拔瘦荃。

催妆诗十二首戏赠杨逸之
一
欲得东风一树妆，今来遍植柳成行。江南此后多晴日，碧水春堤尽姓杨。
二
融风吹户暖东墙，晴日提钩学采桑。莫讶春蚕容易老，倩郎竹尺丈丝长。
三
蝶影迷香草正长，茜窗初试小霓裳。欲分风色莺花景，未许姚黄占艳阳。
四
自裁红袖袖生香，水岸风池种藕秧。植得花光行处有，见莲心意属檀郎。
五
绿荷相向月西塘，翡翠波痕鸨坦狻Ｗ钕д渲轷欲满，殷勤待赠杜兰香。
六
小池七月荇菱香，蝉唱野荫识静凉。忽忆西洲歌怅惘，悔侬不住藕花塘。
七
采菱歌罢荻花黄，欲著鸦头足似霜。解道凌波纤步履，洛妃来去渺烟光。
八
秋云秋月动秋肠，木叶吹来万籁商。应教茱萸怜远道，亦要清露想风裳。
九
自识相思字几行，萧郎信纸袖怀香。拂笺颠倒千回看，灿烂明星夜未央。
十
小姑居处月昏黄，细雪琼冰漫欲狂。笑拨红炉妥贴暖，画眉笔黛记闲章。
十一
燕寝凝香无魏晋，檀几小饮对猜觞。晚来见说琼琚冷，醉趁梅花看雪光。
十二
结发长生愿正当，自持蕉叶写青章。上书窈窕同心字，齐眉夫婿气清狂。

有感
看放飘旌西复东，敬亭山上识春风。天涯原是玄都观，只许桃花一色红。

知尔
知尔萧瑟恨沉沉，怨遍西风树树昏。岂料芙蓉霜下住，寒光冷露感深恩。

误赋
误赋停云在涧篇，如蚕细字忏当年。可能蟾夜凭风力，吹尽屏前一片烟？
无题平水韵上平十五首
一东
散发阶前伫晚风，蝉声无限乱花丛。漫行欲觅邱林趣，望眼如忧日影穷。
孤注百年能一掷，沉沙独木抵无功。此身总为衷肠在，难与都人歌哭同。



 
举报 |2009-12-30 19:05回复 
 
纳兰解佩 
后起之秀7 9楼 


二冬
枕上清宵梦自慵，庄周彩翼舞从容。月明黄竹歌来去，海涌浮瓠水湃淙。
大漠有樗荒万抱，蓬山绝路渺千重。由来天地无情处，廛室畸人泪亦浓。

三江
幻雨虚风竟日降，灵犀寒暖自成腔。空桑宿梦回肠看，乔木求鱼跄首撞。
C落埋忧焉有地，荒茫逃悔亦无邦。秋霜最趁秋潮急，催落枫花满暮江。

四支
谁将心魄比灵旗，飘举由风不自持。丝雨飞寒凉溅梦，浮云翳晚冷侵眉。
盈盈一握杨花泪，眷眷千年老鹤痴。传有溟池鹏鸟在，垂天翼御大飚驰。

五微
阵雨凉飚洒向扉，青苔石径锁葳蕤。仙人去后千春杳，幽梦来时万絮飞。
一鸟忽传空谷响，数峰未满淡黄晖。清江影漾无穷景，似许韶光再度归。

六鱼
阴云黯黯西岭起，涧底黄花杂野蔬。转去枫林寒脉脉，回来石径影徐徐。
茱萸诗句参差字，落叶文章昼夜书。祈使素娥青鬓好，无将霜色染红梳。

七虞
舒风凉月入三吴，一夜流霜冷桂梧。淡菊夭夭焉惧瘦，芦花隐隐自相扶。
呢喃虫语声多怯，修短人生梦也徂。起取缥缃零乱读，琅植恍庞刑湮凇

八齐
双眸清炯扣灵犀，等是忧来未有堤。坐久琼衣生瘦影，兴阑眉宇起愁霓。
西风碧树伤心落，残夜浮云望眼迷。欲诵贝多真实语，犹悲露电竟菩提。

九佳
意绪由来总不佳，向隅形影忏心斋。虚舟流幻光阴转，大钧萧森坎巽乖。
事去如烟吹渐散，月来比雪冷相埋。一弦纵使无知己，长啸苏门别有怀。

十灰
识得相思便有哀，琼琚心事转徘徊。清辞缄罢何由达，绣句吟成只暗猜。
怅隔河源无数路，愁侵潜玉几多台。今余红茧残丝在，仍觅蝶衣劫后灰。

十一真
香荃身世困前因，未得竹林相比邻。野坂斜阳春落落，碧天长夜月真真。
薰鬟绰约花吹影，蕙袂分明露满身。不遇伊人翩一顾，倾城眉目亦庸贫。

十二文
自有此身悲患纷，燃藜秉烛悚吾闻。苍天一梦婵娟月，落日千年澹荡曛。
佚老无非霜后树，劳生总是镜中芬。拟求八骏今何在，待踏西风万里云。

十三元
蓦地愁来岂有根，于无人处转温存。偶因回顾轻轻笑，长为相逢黯黯昏。
请得清辞一夜雨，和成文锦五枝萱。何须执手尔侬语，同郭风烟已感恩。

十四寒
已著丹鞋止亦难，一生红泪付丸澜。情犹蜃幻耽虚醉，心是蝶囚知困阑。
清浅劳君河汉望，苍茫怅我蘖蕖酸。尘寰岂少相逢地，只是人天隔梦端。

十五删
方寸原知万事悭，灯前眉眼黯红潸。青溪玉瑟伤萝月，紫府冰壶寂海山。
天外难逢乌鹊聚，云中不语许琼闲。长宵唯祈庄周梦，霞蝶烟蛾远世寰。

咏菊
一
清角吹寒欲辟埃，沉烟暗碧郁然开。蟾宫才记霜名姓，故土倏成锦玉堆。
瘦极原知畸骨秀，香严转觉冷愁哀。南山一望松楸老，未必西风起劫灰。
二
惯识朝云与暮尘，娑婆行迹岂能臣。长耽斜月沉沉梦，但比江蓠淡淡邻。
襟有寒香侵药脉，骨因清素近仙真。西风欲慰浑无语，满掬幽凉只自珍。
三
玄霜木叶晚来多，羽瓣才旋试月波。根寄埋忧千古地，身形遁世一枝萝。
寒光约约分清影，缥素闲闲待玉梭。莫道婵娟偏耐冷，也曾和露泣长河。
四
立遍西风淡淡阴，孤蛩挟瑟与谁吟。轻黄暗紫山添锦，小月疏星露满襟。
商素花光俄自起，众香国度莫能禁。遥天警瘦清虚夜，一脉苦馨传至今。

平水韵杂诗三十首选二十七
久疏
久疏清月照高桐，落落寒云下冷枫。青女霜襟无意绪，懒招琼素斗西风。
冬夜
朔寒极冻降天墉，银遍邱山处处峰。最惜夜光清若许，尽栽瑶草不栽松。
忆梦
微月约香夜入窗，小楼檐瓦枕寒江。昨宵梦里西池雪，影销痕灭若无降。
网恋代赠
宠花娇叶两离离，幻落虚开尽可疑。莫报蓬莱今又浅，已无余物令吾悲。



 
举报 |2009-12-30 19:05回复 
 
纳兰解佩 
后起之秀7 10楼 

无聊
小城寒树雨霏霏，流光清润入帘帏。闲书读罢天将暮，聊把红泥押旧扉。
夜读
玄池方寸水其鱼，翰屿书坻赫胥居。忽怅今宵濠上月，蒹葭瑟瑟转愁予。
夜坐
幺蟾清弱枕天隅，斗柄瑶光灿碧区。分此良宵风露冷，何须蝶梦与醪壶。
春夜
阆风吹浪涌穹堤，湿尽轻云淡白霓。午夜天孙休溅泪，人间烟露已凄迷。
田郊漫步
和雾柔光款款来，东风青眼蓦然开。白云未老晴方好，远树悠畴十里隈。
中夜
抚膺中夜醒斯人，谁向蓬蒿识此身。长叹一声忧患始，人间无地瘗悲辛。
临十七贴
春初暮雨感斯文，十七重临晋旧闻。妙处襟怀谁可任，风流裙履自生云。
想像
浣花春水出桃源，想象烟波起大鲲。万壑千城还历遍，何时浩瀚入浑元？
春兰
九畹香荃不耐寒，都姿忧共草花残。月荒天老寻常事，若比枯零未许酸。
春初即景
小月清斜梦亦弯，嫩香初叶映湖山。何须十万莺花地，始识春风O颜。
今宵
今宵信是奈何天，篆字心香起雾烟。欲放清声歌子夜，梅花竹素可能怜？
浏河塘野望
无限东风付晚潮，江鸥数点正飘遥。滩芦何必荒凉遍，箨生平亦寂寥。
致和塘即景
芳春淑气暖晴郊，自古江南系柳梢。乙燕归来青眼笑：又筑红尘第几巢？
灯
星萤各各秉辉毫，黯夜昏茫谁肯劳。独有青G心绪好，偏耽皎洁许煎熬。
临池
玉版蛮笺未觉多，闲来信手懒搜罗。女几身世今谁似，拟换玄鱼不换鹅。
曾有
浮生眷眷恋尘沙，哀乐轮镏蛔脏怠Ｔ有娥浑弃却，广寒寂寞卜其家。
谢书
居然行路有春阳，晴翠离离破冷霜。掬此东风一片暖，报尔千树雪花香。
蝉
曾与蛰龙潜九陉，擘泥冰彀蜕前生。朝来小饮泠泠露，便放南风第一声。
浏河乡居
丛箨葳蕤碧掩灯，雨花如幻亦如冰。是谁眸眼中宵冷，遥想琼楼十二层。
夜题
一往深情岂自由，眉尖心上底成愁？人生更有苍凉事，清泪不轻为汝流。
抚琴
泠泠古调夜沉吟，灯黯空城雨气深。不信九洲无紧那，便穷碧落可能寻。
蚕
长丝吐尽意偏甘，囚到清魂梦亦耽。灵蝶纵然倏忽去，可怜身世是红蚕。
麻姑
劫后人间说海田，清颜牢落漠于岩。非无一句悲凉语，心绪三千口自缄。

光明顶次韵代赠二十九首选十六
风摇花影月西东，玉想瑶思奈夜匆。纵有三千彩毫梦，洛神欲赋句难工。
清颜未许看从容，篆字心香午夜钟。身世人天离复隔，相思无份况相逢。
白露为霜欲溯江，流萤梦冷小芸窗。谁将彤管清吹彻，一夜西洲效古腔。
但教相逢不恨迟，唯忧寂寞损芳支。比来长抚湘妃曲，欲慰婵娟泪下时。
凉云璧月照琼帏，牙臂檀鬟影淡微。试问娥愁几许，徐扬广袖泪飞飞。
银河偏重水云居，谁遣音书鹊与鱼。自袖支几人不识，星槎故事感唏嘘。
薄薄眉眸淡淡怀，相思底事不相偕？长祈司命偏怜爱，咏絮吟萁早遣排。
心远推知壑谷人，天寒罗袖正愁颦。不期三径长相访，篱下清秋独自珍。
繁华斯世厌言军，耻向黄沙立业勋。检点平生琴瑟友，秋来吩咐月三分。
不窥金母贿阿环，求取双成锦墨斑。青鸟行为忒无赖，不衔一字却空还。
夙昔天风梦帝郊，素裳琼凶眯匏。鬓丝掠眼心如醉，夜烛光彩转自嘲。
偏怜秋渚水花，静数西窗夜雨赊。拼把一生红彻底，严霜莫遣冷交加。
浓雨深风隔万程，云涛如晦总无晴。殷勤欲寄生香草，为薜为荃问姓名。
罗袜无尘网上经，惯成风日又斜暝。几行锦绣深垂泪，密意芳心竟碎零。
传道玉京十二楼，仙人来往语清幽。昨宵窥得云中影，始识广寒第一秋。
高山琴调许知音，身世阑珊怅至今。偶过文君宅畔路，碧梧桐下有清阴。
