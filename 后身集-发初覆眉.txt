《后身集》

虞美人 雨中游嘉兴南湖
橹声摇进O风里，一卷鸿蒙记。人间得避好湖山，契阔水香天色雨弥然。
涟如趺坐漪如睡，e皱如深悔：此身归处有烟波，渡过乌篷红舫小青荷。   

梧桐影 风日清美，遂忆及与人看花之约

云朵憨，樱花粉。不肯馥衣不肯灰，嗒然落在青丝鬓。
春水湄，长亭外。应是屐苔青不到，暮红滋上君裙摆。
花瓣风，莹灯梦。偏爱折枝绣样新，乌檐一夜春帷重。
千迭香，千寻雪。浮世绘如釉彩，素花飞似瓷生裂。

念良游 花事诚未疏如人事

春满华枝，销艳想、清愁苒荏。风日旷、辔天尘马，搴天帷锦。善见城倾猗古色，玉脂瓶死滋芳荫。又花气吹似丽辞删，辞奇谶。
白蛾子，无情甚；红蛾子，多情甚。扑青眉绿鬓，眸沉言喑。开近斜阳花负气，拈于佛指浮生凛。算不似落去与披香，春衣衽。


沁园春 乙丑年春初事蹇人违于道旁见腊梅感而有寄

一剪腊梅，二分尘土，郁郁风前。看渍衣春影，绿兮繁艳；缠枝绣，红莫喧妍。芳秽城芜，稠烟淡立，虹气绽如曙破天。天又幂、向呼灯迥夜，百虑人间。

众中欲把帷搴，欲相诘当时入鬓缘。喟悭情撷罢，斯人眼涸；疾香折去，客子身迁。歧路摧眉，江湖困讯，灰尽檀心未尽言。言及我、忖来朝花信，屈指生年。


南歌子 乙丑年端午有怀屈子

逝水长歌者，劫年后死身。不消词客赋招魂，依旧灵风梦雨断知闻。
沙上乌螺冢，日边草木春。世间未有我和君，存此一江微照一江云。


临江仙 乙丑年七夕寄人

云溃浮生溶永夜，一星看到愁余。徂年目渺北天隅，山为君子佩，月是美人梳。
寥恨纫之悲栉下，犹堪留命江湖。尘中消息水中蒲，纵然青似悔，不肯绿如初。

踏莎行 乙丑年中秋寄人

河岳游鞍，海尘奔马，星流飞辔秋催驾。月灯驻看柿灯红，红栖如堞解如瓦。
老碧梧声，古乌啼夜，虫花梦永无凭藉。天祈长命欲何为，愿君只是短愁者。

虞美人   丙寅春初忆及与人同游玉渊潭赏樱旧事，忽忽已近三载

旧时柳色新眉色，辞我春如客。披香人去共襟期，多谢落晖红缱不牵衣。
笺山笺水笺深愿，何若倾肝胆。再倾杯酒诘天涯，无恙那枝白早樱花？

连日加班，夜归口占

千灯红照青云翮，挟夜成喑默。徒来孤愤罪孤衷，枉却扶栏明月拍栏风。
振衣情在光阴促，任朽深眉目。人生值此不堪嗟，静看睡猫卧白小梅花。

观人水仙词，感而寄之

寒花香犯天河水，夜永弹襟泪。红尘此去锦灰堆，不逢张影柔绵姜影梅。
江湖摇落春前事，晦佐吾文字。记将怀抱冁然开，薄言U忽浮生快意哉。


喝火令 与人共勉
歧路裴回共，虫花第几生。江湖永望是鸿冥，梦阔浮云西北日东倾。
舜横夜，煌煌京洛灯。壮心销铄郁怦怦。遐远年光人事一声声，遐远沮风洳雨勉矣且行行。

天香 归寄

鬓角东风，颊边明月，灯下温Q相语：“湖海年深，故人游冶，立马斜阳留顾。”“长天芳草，逢不是、落花时序。”惨绿少年情绪，红馀半生词句。
且梦空山听雨。欲披衣、双城暌阻。坐忘白头飞絮，倚肩槐树。惟有铎声激楚，说怨慕、尔吾、无朝暮。天北清欢，江南愁予。

青玉案 夜不能寐

云踪雨迹人千里，还猛省、苍凉气。大梦逾奇心逾悔。月光华美，时光栖止，君亦生兹世。
落花何幸先吾死，三十繁枝空如纸，未得风流着一字。少年情事，中年情味，渐与愁深似。

菩萨蛮

某日行于广玉兰树下，有花坠而打头，抚之花瓣披离，忆及幼时折花相剧者，今亦半零落。

一

素裾白相逢乍，隙天灰绿桐荫夏。暮日第三家，乌檐一瀑花。
挟来潮汐色，谢去城南陌。新碧涨灯楣，浮身怅所思。

二

“雍容留眄胡旋舞，风鬟久俟行云驻。”宿昔语如烟，美人妖且娴。
晤歌同C落，何必搴珠箔。一伞雨深深，前尘障市尘。

三

莲花孤别沧浪水，当风吴带休辞泪。纫也返魂香，簪之素发长。
倦骸同草木，廿载伤心绿。不识为谁生，雨横复雨征。


浮生半日

坐风惟待尘香定，看云犹是苍凉境。何以问平生，一城飞絮声。
重来俱淡语，闲说明朝雨。痴坐到温柔，看人花满头。

病中口占
江潭树老流芳歇，中庭花发长生约。哀乐病相仍，中肠热不成。
斜阳芳草外，明月沉沧海。风露下人间，人间新闭帘。

虞美人 写稿
流尘斜日春风景，客子青衣领。簪山带水过榛苓，千年相等几程长短亭。
落花卷草三生稿，刀笔纹人老。握香来认小红笺，羡它一段传奇写到圆。

踏莎美人 病中口占
醉里听潮，醒时看月，不为古梦不为蝶。夏花身世自幽寻，坐待风蝉相感我沉吟。
烟水黄昏，故人白发，昔怜红萼今红叶。芳情题且到光阴，又觉尘心已较去年深。


诗部分：

乙丑年赋得一夏莲事与人

蓝莲：

腴作佛陀J作仙，水芝身世迥生年。如何又带沧溟色，绽破江干急雨天。
白莲：

荇澜溯摹簪花字，苔锦潜滋卷草纹。风日于今长澹淡，微香掬与缟衣人。
青莲：

天风费绸缪，遗我鬓青不避愁。野水荒山衔命久，为逢君子一悬眸。
绿莲：

沧浪之水昨清兮，唤我鸿蒙濯我衣。与晤前身倾盖侣，绿如块垒亦淋漓。
红莲：

冲波冻血裂春冰，百死身成趺水僧。安此红禅降一念，梦塘竟夜放河灯。
紫莲：

坼开岁月离离紫，思剧则遐悲则迩。见否芜芳况暮时，南浦云共西洲水。
故人：

开近斜阳已不堪，香犹解语挽哀谈：故人疏似今春雨，尘事褪如白苎衫。
今我：

吾心崇昧倦崇明，是以鱼书修未成。歌哭浮生终去去，来听七月谢花声。

感赠

君赠我，水晶珠，炽然植腕紫茱萸。愿我辟秽与却邪，魔I网出危厄除。内外舫梗无住光明。悉发慈心，若诸有情。

珠非赤，珠非碧，珠潜丝絮沧海白。云髓冲融石泓纪，风埃炼形一瓢汲。是瑶台月魄？是群玉山脊？是隔情天恨水千寻壁？痴者以为珍，逝者以为砾。思之病绪野马奔，潮辔骇夜气血逆。人间乖誓独指隙，感君效爱重腕力，馀意足堪平生藉。太息，安能朝夕摩挲此一十六粒，使我不得长相忆。
君赠我，水晶珠，徂年恩迩绝音书。贯欢娱，攒嗟吁。珠老腕脱当何日，我生我生或不孤。  

途见木芙蓉

山中人兮不来，山中人兮不来。木末棱棱瘠碍碧，野馨清飒畸寒开。奇恢殊丽佛笑，本心幽窈瘁诗胎。孤负气斜阳颓，生年望恻红灰。何似春庭窗幅月，移阶犹解等苍苔。秦荒楚泽秋色障，风暌雨违露危想。城南蹊败堵，海尘吹到北陌上。北陌花无主，暧暧烟芜暝朝暮。兔葵枳棘小江湖，涸梦浮萼浪蕊处。天地立命籍锥，有恨有恨存今古。劫茫茫，花簌簌，忆栩栩。尘中人兮思苦，尘中人兮思苦。

夜绣

k红蜡，开翠匣，数丝劈线平金法。叠锦鳞，摘薄绫，并州刀翦秋水明。擞和针，散套针，回旋岁月忽VV。横戳纱，斜挑花，癯朱腴碧仔细嗟：山峦英气割云根，江河礴影嘘浪奔。落日飞灰镜象焚，风雷御夜块垒存。恃此造化无穷感，我今不是援笔人。遂将少年悱恻意，绣作闲花啼鸟春。驰想裁无罗绮色，深衷刺有指血殷。但怅群芳秽尽后，得辟尺幅驻大千。天上何人绣春星，地上何人绣春灯。尘中何人绣春声，静看悲欣栩栩成。一花一鸟足性灵，一石一草即众生。

桂花酿

槐花羹，菊花茶，桂花酿，一碗持来岁月烫，碗中沧海激相荡。白糖况味汲三千，红尘世味溯十丈，摧颓冲澹蚁身望。譬如秋菘春韭烹，譬如秋醪春醅蒸。譬如沸筹飞觞引，沉哀浮乐托狂酲。却是落花风味好，但存柔旨息爱憎。愿得来日同当日，对酌浮生佐剧谈，于百转处溺回甘。纵我情尘梦粉惯相谙，亦不辞镌心砭骨到沈酣。为病渴，为泉涸。在人间，在车辙。稠思沦此薄些啜，无由歌哭无由说。灯前一碗桂花酿，氤氲未抵年少想。将进不敢双泪堕，要它澄映君模样。


光明顶12月命题诗社

（你在圣诞节的清晨醒来，发现周围的伙伴都收到了圣诞老人的礼物，而挂在你床头的袜子里却是空荡荡的。 ）

黄金、乳香、没药，麦琪、不来、断约。吾有好爵，与尔一谑。

驯鹿，铃铛。月光光，夜未央。嗒嗒蹄声过邻墙，少年矫首空望。空望。星辰半颗覆盆子，蓝天初拆玻璃纸。烟花缎带雪片柬，问讯今宵礼物是？

巧克力，甜蜜蜜，忆昔宝匣偷自擘。笑可可，藏榛果，一句晚安吻在额。侵尘肺腑寒相亲，慨然横杂中年涩。百炼顽愁如顽石，谩有琼甘填恨臆？转溯流光同别日，至味啖破成乖隔，人生大苦求不得。销尽绵思芳馥黑，挲吾头颅一茎白。

图画书，冗鸦涂，忆昔描摹岁有余。山栩栩，水楚楚，小莲老月漫江湖。潮枕遽回秋心古，U然纸上爱春裾。吴带当风众芳芜，人久畸零道久孤。妙借笔花堪立命，绚绮世说绘不如，大千留白还相辜。奇此百家文字讷，万种缤纷蹈眼枯。

抱抱熊，灰毛绒，忆昔拥膝自唤侬。胡椒鼻，声昵昵，[然欲眠正惺忪。阿囡阿囡笑太憨，阿囡阿囡身太慵。阿囡阿囡莫睡浓，嬉宕今冬复明冬。急景荒春将速忘，酒俦诗侣转头逢，嗟佚稚愿证孤衷。霓灯街橱如诘取，欢然来认旧形容。

驯鹿，铃铛。月光光，夜弥长。红袜虚挂松糕床，冰花静呵糖霜窗。梦为野马曙为缰，细雪巡夜风吟唱，使人闻之动中肠：“天皇皇，地皇皇，吾家有个小儿郎。小儿郎，不知忧伤，不识风霜。不观参商，不赋沧浪。”

吾有永无岛，与尔目眇眇。


瀛洲     乙丑年菊月归家途中有感，时长江隧桥初成

海客谈瀛洲，烟波微茫信难求。信难求，仙人危倚丹霞梯，观澜遗履遏飞流*。动摇众星天在水，恒沙岌岌结陵丘。信难求，芳渚露生幽兰芷，月漉春涸踞龙虬。日车风马嬉云过，虹弦彗箭射浪浮。信难求，后世赐名二山眇*，逝水兴嗟三千秋。断渡舟蠹盛唐夜，诺谁汗漫掣鲸游。邪许！涉江来者姚与刘*。

网罟收，橹声柔，荻花渔子共白头。云拱累累青螺冢，潮摧杳杳蜃气楼。嘘天怒涛吹昼梦，谛听雨啸和风讴：海水碧，海盐白，汗蒸海日，身沈海沤*。愿辟彼土同息壤，躬吾犁锄老吾牛，碧萋桑柘盈平畴，四时八节芳菲稠。阅世汲营如乘兴，儿孙灯下说百忧。吾复奚求。

一片孤帆连孤屿，二分晚照动晚秋。隔绝灯市红尘肆，彼岸孤城正深愁，依稀飞去旧沙鸥。吾欲溯洄道阻修，吾欲歌哭岁已遒。吾欲驰骤暂快眸，但见暮天霞绮为鲠喉。

注1：岛形如鞋履。

注2：宋时，文天祥题崇明为“海上瀛洲”；明时，朱元璋称崇明为“东海瀛洲”。

注3：公元696年（唐朝万岁通天元年）初，始有人在岛上居住。因姓刘与姓姚的两户人家最先上岛，故取名姚刘沙。

注4：公元1222年（南宋嘉定十五年）设天赐盐场，隶通州。有鹾场积雪诗云：挽取桑干沸作尘，映天铺地白粼粼。积如六月峨嵋雪，扫到千回海角人。盐荚旧推齐仲父，地舆补入楚春申。盘餐调味寻常事，记取熬波剧苦辛。

双子宫

撒加：我本少年子，道丧降逆世。知我者罪我，一生赢得是原罪。冗夜振衣动光辉，冥想蔽目发狂慧。运穷天地直肃杀，文明沦歇如蝉蜕。异境释喻幻现说，神话冁然孕谲诡。自憎镜像患此身，精诚不遑雄才忌。黄金面具玫瑰剑，未必酬命真国士。男儿啸咤重横行，谩向F穹弹一指。俯之众生怜走蚁，圣域劫灰酣吹起。噫，广殿诸神绝悲喜。砺带河山春将朽，魂兮归来花徙靡。猛念盛勋恨诛心，中宵梦败胡不死，极望悲风歌永志，亿万星辰欲捶碎，黯收王气成壮悔。

加隆：

我亦佳公子，耿介出浊世。知我者罪我，一生负气成本罪。阒夜胸次尽崔嵬，眉戟沉销峥嵘翠。刺促生涯竭肝胆，海水扬尘星同轨。圣迹卓绝永隔绝，歧路壮游得坎止。但有狷歌解初衷，莲花矫首出泥滓。凶顽潜匿波澜剧，自勉怀义如怀智。大好头颅未足惜，途穷骨鲠方快意。满堂华胄经纶手，胡为翻覆同兄弟。嘻，男儿行藏适情尔。难驯龙性唯倔强，九万期成羁离会。浮云一诀初迸泪，浩荡长风吹短袂，上古神灵销英气，嗟彼星海覆沧海，百死将军瞰危睇。

归家途中口占

一

离人鬓色侵行色，客里生涯接海涯。终是东风情性热，穷途报道有梅花。

二

十万落晖红豁眸，久判微躯不系舟。多谢故中春似海，溺吾苍莽一程愁。

街角玉兰

夙有奇情阅岁华，不须寻访与咨嗟。春风到汝无颜色，蝴蝶前身俱是花。

故地重游
一
湖山如故月如俦，澹宕春风佳可游。陌上歌疑当日事，槐花青似少年头。
二
曾契旷云阔野风，壮游天末逐冥鸿。分明不是旧山水，冲雨桃花兀兀红。

清明于外祖父坟前
“无复唤侬捧酒盅，宁浮大白祝东风？”心头埋血三年碧，一语犹锥眼角红。

屏前
W掌峥嵘扼腕悲，故人文字多奇诡。负尽旧愁劳寸心，新诗已绝孤标气。
   
感事

一
歧路人生聊徜徉，咄谁缟袂立斜阳。绝知眦目噤声后，去日渐如来日长。

二
鬓脚星星日脚斜，流云身世絮年华。生逢盛世良多感，雨后块然看菜花。

三
峙此浊流沧浪客，江无可挽浇胸臆。上邦风雨晦相闻，世事于今无曲直。

秋雨

危哉今夜雨，山河郁嵯峨。山河且无恙，微生竟蹉跎。
雨浊梦馀清，雨繁梦逾寒。滂滂如块垒，替吾拍栏杆。
雨自东方来，雨自西方来。雨自南方来，空等北阶苔。
相得则促席，相倾则抱膝。相思还披衣，来对秋灯碧。
心事暮云平，尘事苦雨停。始有平生话，说与故人听。

老宅

寂历闲庭院，芬芳岁月赊。空瓮皱清水，石碗瘦莲花。

过定西路

天青星涌夜，海红月点灯。壁间古仕女，侧耳等梧声。

夏夜

乱萤捉竹风，老荷香灼水。汗柄蒲扇跌，睡猫蹑梦起。

江上

舟子飞急桨，沓飒芦花浪。小月欲锥天，落星成孤响。

